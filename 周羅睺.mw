'''周羅睺'''，字公佈，[[隋]]·[[潯陽]]人。佢係許時間[[陳朝]]嗰句容縣（今下嗰[[江蘇]]句容）令。佢同齊軍、周師打仗，回回都勇冠三軍，故係拕封為「右軍將軍」，「始安縣伯」，總檢校揚州中外諸軍事。末後升爲晉陵郡（今下嗰[[江蘇]]常州）太守，進爵為侯，都督豫章十郡諸軍事、豫章內史。陳後主嗰時間，佢又拕封為持節都督南州諸軍事，太子左衛率。

[[隋]]伐陳嗰時間佢都督巴峽，到[[長江]]舷上同隋作戰。陳拕滅吥之後歸順隋朝，官拜上儀同三司。

公元[[598年]]，周羅睺拕任命為水軍總管，征伐遼東，一徑到哩平壤。第年佢又去征伐突厥，拕封為大將軍。公元[[601年]]，拕封為東宮右虞侯率，末後右衛率，爵位係義寧郡公。公元[[605年]]，拕授為右武侯大將軍，進升上大將軍。607年，當任涇州（今下嗰[[甘肅]]涇川）刺史，管到晉、絳、呂三州嗰軍事。仰上帶兵平定哩漢王諒嗰作亂，但中流矢而過世。咁佢拕追贈為柱國、右翊衛大將軍，謚號係「壯」。

陳後主話過佢「詩每先成，文士反落其後」。

[[Category:九江人]]
[[Category:豫章內史]]
