'''江西嗰舊石器文化'''係話[[江西]]到[[舊石器時期]]嗰古代文化。而今，江西嗰舊石器文化（４０萬~２０萬年以前）大體表現都係[[南方]]典型嗰礫石石器工業傳統。江西嗰舊石器文化分得成「洞穴型」同到「平原型」兩種。

江西嗰首隻係[[樂平]]嗰[[湧山岩遺址]]，出土哩多塊舊石器時期嗰石頭。接到[[20世紀]][[80年代]]又發現哩[[安義]]嗰[[龍津鎮遺址]]同到[[新喻]]嗰[[袁河遺址]]。箇兩隻遺址都出土哩蠻多嗰刮削器，石球，手斧等，咁就證明40萬到20萬年前舊石器時代嗰江西人嗰生活方式係以狩獵為主。[[萍鄉]]嗰[[竹園山遺址]]同到[[萬年]]嗰[[吊桶環遺址]]嗰下層嗰時代就蠻晏嘍，都係舊石器時代嗰晚期。末後，萬年[[吊桶環遺址]]嗰中層同到[[仙人洞遺址]]嗰下層就歸[[中石器時代]]嘍。

==參考資料==
*《試論江西舊石器文化的性質與源流》，曹柯平，《江西師範大學學報》1999年02期
*《江西曆史從何寫起——江西舊石器文化遺存述評》，彭適凡，《南方文物》2004年4期

{{江西嗰舊石器文化}}

[[Category:江西嗰舊石器文化]]
