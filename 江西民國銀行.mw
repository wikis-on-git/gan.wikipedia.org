'''江西民國銀行'''或'''贛省民國銀行'''係[[1912年]]嗰春天由[[江西銀錢總號]]改過來嗰。佢嗰總行拕設嘚[[南昌]]，實際資本有4萬喇兩，前後發行銀兩票、銀元票、銅元票。

==創辦嗰歷史==
[[辛亥革命]]過後，江西成立軍政府。為到籌措軍政嗰開支費用，發展社會經濟，江西軍政府收官先頭嗰江西銀錢總號，創辦江西民國銀行，代理全贛金庫，「執握江西金融之樞紐」，[[朱威成]]擔任銀行總理。

江西民國銀行嗰原始註冊資本係200萬元，官股佔得4成、商股佔得6成，實收資本裡頭有商股嗰2060兩九三八平市銀，3470塊鷹洋，攏共40629元；有官股嗰190萬串九五錢票。銀行成立嗰許下子，先頭嗰銀錢總號嗰貨幣錢票拕清理整頓，銀行接得搦庫存嗰2225940串錢票編號，加蓋「贛省民國銀行驗訖准其通行」嗰印發行。同時間，江西民國銀行哈設計、印製、發行體現新興政權嗰鈔票。<ref>羅詞安，《贛省民國銀行券——見證辛亥革命》，《江南都市報》</ref>

江西民國銀行前後到九江、吉安、贛州、漢口、長沙、上海等16隻城市開辦分行，到袁州、玉山、鎮江、武穴、常德等地開辦7隻兌換所同得35隻代理店。

[[1915年]]，江西都督[[李烈鈞]]發動二次革命，討伐袁世凱，𠵹江西嗰金融市場拕打亂。第年，江西民國銀行大量發行紙幣，舞得幣制大跌，佢嗰用戶兌現不到，故係銀行宣佈歇業，拕改做清理處。

==發行嗰貨幣==
*直型嗰九五錢票：一百文、一串文（一千文）
*橫型嗰銀元票：一圓、伍圓、拾圓
*銅元票：10枚、100枚
*銀兩票：一兩、伍兩、拾兩

==貨幣嗰樣式==

<gallery>
image:贛省民國銀行_伍圓.png
image:贛省民國銀行_伍圓(en).png
image:贛省民國銀行_拾圓.png
image:贛省民國銀行_拾圓(en).png
</gallery>

注：
*江西民國銀行發行嗰貨幣上頭畫得江西都督[[馬毓寶]]嗰相。佢邊上寫嘚「贛省民國銀行」，右首寫嘚「憑票即付」，左首寫嘚「執此為照」，下頭寫嘚「中華民國元年吉月吉日」。
*票面嗰右首寫嘚「完糧納稅，一律通行」，左首寫嘚「來往兌換，概不折扣」，上頭兩隻角寫嘚「拾」字，下頭兩隻角寫嘚「10」字。
*後背寫嘚[[英文]]
**「THE KIANG-SE BANK OF THE REPUBLIC」（江西共和國銀行）
**「MILITARY BANK-NOTE」（軍事銀行紙幣）
**「We promise to Pay the Bearer on Demand」…「at its Office here value received」（我俚嗰所在承認佢嗰價值，憑票支付）
**「XX DOLLARS LOCAL CURRENCY」（X塊嗰本地流通幣）
**「BY ORDER OF THE BOARD OF DIRECTORS」（拕上官命令執行）

==參考資料==
{{reflist}}

[[Category:江西嗰銀行]]
