'''客、贛、通泰方言源於南朝通語說'''係語言學家'''魯國堯'''提出嗰一隻語言學假設。箇隻理論認為而今嗰[[客家話]]、[[贛語]]同到[[江淮官話]]嗰通泰方言攏共係源自[[南北朝]]末期以「建康話」為標準嗰「南朝通語」。

魯國堯嗰論據，係先肯定客語、贛語關係密切而且同源起，接到指出先頭二者同到江淮官話嗰通泰片也屬同源。佢嗰理由係：①三者都保留[[入聲]]，陽入調要高過陰入調嗰調值（南昌例外）。②古漢語嗰全濁聲母，三者冇管平仄一律讀送氣清音。末後，作者聯繫史籍認為客、贛、通泰方言就係公元四世紀中原移民南下，佢俚嗰語言進逼[[吳語|吳]]、[[閩語]]嗰結果。

==别嗰條目==

*[[中古漢語]]
*[[五胡亂華]]
*[[客家話]]
*[[贛語]]
*[[江淮官話]] 

==參考資料==

*《魯國堯語言學論文集·客、贛、通泰方言源於南朝通語說》，123~135頁，魯國堯，江蘇教育出版社，2003年，ISBN 7534354994 

[[Category:客家話]]
[[Category:贛語]]

[[zh:客、贛、通泰方言源於南朝通語說]]
