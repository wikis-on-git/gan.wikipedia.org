[[File:McQ.png|right]]
{{Infobox Fashion Designer
|image              = Alexander McQueen by FashionWirePress.jpg
|caption            = Alexander McQueen，2009年秋季展
|nationality        = 英國
|birth_date         = 1969年3月17號
|birth_name         = Lee Alexander McQueen
|birth_place        = Lewisham，倫敦
|death_date         = 2010年2月11號<ref name=BBCdeath>{{cite news|url=http://news.bbc.co.uk/2/hi/uk_news/8511115.stm|title=Alexander McQueen, UK fashion designer, found dead|work=BBC News}}</ref>
|residence          = Mayfair，倫敦
|death_place        = Mayfair，倫敦
|education          = Central Saint Martins College of Art and Design
|label_name         = Alexander McQueen, McQ
|significant_design =
|awards             = British Fashion Designer of the Year，''1996、1997、2001、2003年''</br>Commander of the Order of the British Empire，''2003年''</br>Council of Fashion Designers of America嗰International Desiger of the Year，''2003年''
|parents            = Ronald McQueen<br>Joyce McQueen（病逝）}}

'''李·阿歷山德·麥琨'''（[[英文]]：Lee Alexander McQueen）或'''阿歷山德·麥琨'''（Alexander McQueen），[[1969年]][[3月17號]]出世，[[2010年]][[2月11號]]過身，係隻[[英國]]嗰時裝設計師。佢嗰設計風格異於常俗、營銷手法獨到新穎，故係有「驁烈崽」（Enfant terrible）嗰叫法。<ref>{{cite news|url=http://women.timesonline.co.uk/tol/life_and_style/women/fashion/article7024334.ece|title=Death, S&M, violence and religion were all there on Alexander McQueen's catwalk|author=Armstrong, Lisa|publisher=''The Times''|accessdate=13 02 2010}}</ref>

阿歷山德·麥琨先頭擔任過嗰五年[[Givenchy]]嗰首席設計師，末后創立擁有自簡嗰高級訂製品牌Alexander McQueen同得McQ。憑得佢嗰天才設計，[[Björk]]、[[Lady Gaga]]、[[Rihanna]]都係佢嗰客戶群，更假拕選做四年嗰「英國年度設計師」（British Designer of the Year）。

==早年==
1969年麥琨出生嘚倫敦嗰Lewisham，係隻[[蘇格蘭]]<ref>[http://www.guardian.co.uk/culture/2004/apr/20/guesteditors 'Meeting the Queen was like falling in love']</ref>[[的士]]司機Ronald<ref>[http://www.telegraph.co.uk/fashion/fashionnews/7215550/Alexander-McQueen-fashion-mourns-loss-of-its-brilliant-enfant-terrible.html Alexander McQueen: fashion mourns the loss of its brilliant 'enfant terrible']</ref>同得社會科學教師Joyce嗰崽，係屋裡六隻[[細伢子]]裡頭最細嗰。<ref name="GuardianBoy">{{cite news|url=http://www.guardian.co.uk/lifeandstyle/2005/sep/19/fashion.londonfashionweek|title=Boy done good|publisher=''The Guardian''|first=Jess|last=Cartner-Morley}}</ref><ref name="BBCobit">{{cite news|url=http://news.bbc.co.uk/1/hi/uk/8511160.stm|title=Obituary: Fashion king Alexander McQueen|work=BBC News|publisher=BBC}}</ref> 佢到倫敦Stratford嗰一棟政府高層公屋（council flat）裡頭長大。<ref>{{cite news|url=http://www.timesonline.co.uk/tol/comment/obituaries/article7023911.ece|title=Alexander McQueen Obituary|publisher=''The Times''}}</ref><ref>[http://www.dailymail.co.uk/femail/article-1250371/Alexander-McQueen-A-life-fashion.html A life in fashion: Alexander McQueen was the hooligan of the catwalk who loved to shock – but nothing could take away from his genius]</ref>佢細大哩就幫得佢三隻姊妹做[[衣裳]]，哈立志成為時裝設計師。<ref name="DailyMailMcQueen">{{cite news|url=http://www.dailymail.co.uk/femail/article-1250252/Alexander-McQueen-A-life-fashion.html|title=A life in fashion: How Alexander McQueen became 'the most influential designer of his generation'|publisher=The ''[[Daily Mail]]''|first=Maysa|last=Raw}}</ref>

麥琨進入Rokeby School學習，等1985年佢16歲嗰時間離開學堂，藝術搦得「一般水平」（O-level，Ordinary Level）。<ref name="GuardianBoy"/>接得佢到Savile Row街嗰Anderson & Sheppard裁縫店裡頭做學徒，末後麥琨先後到Gieves & Hawkes、戲劇服裝品牌Angels and Bermans底下做事。<ref name="GuardianMcQueen">{{cite news|url=http://www.guardian.co.uk/uk/2010/feb/11/alexander-mcqueen-dies-fashion-designer|title=Fashion designer Alexander McQueen dies|publisher=''[[The Guardian]]''|first=Mark|last=Tran}}</ref> 佢學徒生涯裡頭學到嗰技術幫得佢到時裝世界樹立正一隻剪裁得當嗰名聲。
<ref name="BBCSixWays">{{cite news|url=http://news.bbc.co.uk/1/hi/magazine/8511404.stm|title=Six ways Alexander McQueen changed fashion|work=BBC News|publisher=BBC|first=Rajini|last=Vaidyanathan}}</ref>

==工作經歷==
麥琨到Savile Row做學徒嗰時間，客戶群就有[[Mikhail Gorbachev]]、[[Prince Charles]]。一次訪談中，麥琨話佢到幫查爾斯王子做嗰夾克嗰內裡裡頭禶過「我係隻[[屄]]」（I am a cunt）嗰字樣。<ref>{{cite web |url=http://www.showstudio.com/projects/mcqin/mcqin_transcript.html |title=McQueen transcript|publisher=ShowStudio}}</ref><ref>{{cite news |url=http://www.guardian.co.uk/theobserver/2003/feb/09/features.magazine117 |title=God save McQueen |work=Observer|last=Vernon |first=Polly}}</ref> 20歲嗰時間，麥琨到立野浩二（Koji Tatsuno）手上做哩段時間，末後[[意大利]]嗰米蘭旅遊，同得到Romeo Gigli手上做事。<ref name="DailyMailMcQueen"/>

1994年，麥琨返還[[倫敦]]，拕Central Saint Martins College of Art and Design聘請做式樣剪裁助教。佢嗰作品選完成得非常出色，故係拕碩士課程帶頭人𠱽得讀碩。<ref name="DailyMailMcQueen"/> 之後佢搦得時裝設計嗰碩士文憑，佢嗰畢業選集也拕時裝設計師Isabella Blow完個買下，聽話佢也係教麥琨搦Alexander（而不係Lee）做未來嗰個人品牌名嗰人。<ref name="BBCobit"/><ref name="DailyMailMcQueen"/>

1997年，冰島歌手Björk請麥琨設計佢嗰Homogenic專輯嗰封面。<ref>{{cite web|title=Björk:about:Homogenic:About the album cover|url=http://www.bjork.com/facts/about/right.php?id=1018|work=Chicago Sun Times}}</ref>麥琨也幫得佢指導哩箇盤專輯嗰Alarm Call嗰音樂錄影帶。

麥琨嗰早先嗰時裝展係以爭議、驚人策略出名嗰，故係幫佢贏得同得「驁烈崽」（Enfant terrible）、「英國時裝嗰羅漢」（the hooligan of English fashion）嗰花名，好似佢屋裡嗰一款低腰褲拕叫做「兜得[[屁督]]嗰」（bumsters）、一隻系列設計拕叫做「高地強姦」（Highland Rape）。<ref name="GuardianBoy"/><ref>{{cite news|url=http://www.telegraph.co.uk/news/worldnews/northamerica/usa/1483241/Ban-for-low-trousers-gains-support.html|title=Ban for low trousers gains support
|publisher=''The Telegraph''|first=Tom|last=Leonard|}}</ref><ref name="TimesMcQueenProfile">{{cite news|url=http://women.timesonline.co.uk/tol/life_and_style/women/fashion/article7023806.ece|title=Profile: Alexander McQueen, the 'hooligan' of English fashion|publisher=''The Times''}}</ref>末後，麥琨嗰展覽轉為大出手、反常規嗰風格，好似2003年嗰春季系列佢現做一隻沉底嗰船、2005年嗰春季系列嗰人體棋盤、2006年嗰秋季系列嗰「[[:en:Culloden|丘羅登]]嗰寡婦」佢舞隻人樣大嗰[[Kate Moss]]嗰全息圖。<ref name="Bridget Foley">{{cite news | author=Bridget Foley| title=Hail McQueen|url=http://www.wmagazine.com/fashion/2008/06/alexander_mcqueen| work=W magazine}}</ref>

麥琨嗰bumsters褲仰上舞得低腰牛仔褲拕作興起來，起頭嗰時間哈係惹得滴子非議。<ref name="BBCSixWays"/>Blow公關公司嗰經理、麥琨嗰朋友Michael Oliveira-Salac話「對我來話，bumsters褲就係麥琨啷定義嗰」。<ref name="BBCSixWays"/>麥琨也因得佢嗰設計裡頭應用[[骷髏]]變得出名。箇款設計風格嗰絲巾變得係每隻名人必備嗰，全世界也堪垃哩拕複製。<ref name="BBCSixWays"/>

麥琨嗰展覽時常引進滴子戲劇、奢華嗰元素。<ref name="BBCSixWays"/>佢搦新技術、創新去轉變佢嗰展覽，不間界都會嚇到、著到觀眾。佢嗰設計都拕認為係時裝界嗰奇幻、叛逆嗰潮流。<ref name="BBCSixWays"/>麥琨也係倫敦頭隻聘用[[印度|印度人]]做模特嗰設計師。<ref name="BBCSixWays"/>

===Givenchy時期===
1996年，[[LVMH]]嗰總裁Bernard Arnault接得[[John Galliano]]後，聘請麥琨做[[Givenchy]]嗰首席設計師，箇都舞出哩滴子騷動。<ref name="DailyMailMcQueen"/>將腳上任，麥琨就話品牌嗰創始人係「冇幾重要」（irrelevant）嗰。佢嗰頭回Givenchy時裝展冇成功，1997年麥琨自簡話得 Vogue聽，話許到展覽就係「[[惡屑]]」（crap）。末後麥琨低調設計Givenchy，但哈係相得出叛逆嗰傾向。

2001年3月，麥琨話合同限制得「佢嗰創作性」，故係離開哩Givenchy。<ref name="DailyMailMcQueen"/>

===職業成就===
麥琨係最細嗰「英國年度設計師」嗰得主，佢到1996年-2003年之間攏共得過四到箇隻獎。<ref name="GuardianMcQueen"/> 2003年，佢哈一下搦得「大英帝國司令勳章」（CBE）同得「時裝設計師協會獎」（Council of Fashion Designer Awards）嗰「年度國際設計師」（International Designer of the Year）。 <ref>{{cite web|url=http://www.handbag.com/fashion/alexander-mcqueen-commits-suicide/v1|title=Alexander McQueen dies|publisher=Handbag.com|first=Leisa|last=Barnett}}</ref>2000年1月，麥琨拕[[Gucci]]集團買下佢公司嗰51%嗰股份，麥琨自簡就擔任創作總監。<ref name="GuardianBoy"/>末後麥琨嗰店面拕擴展到倫敦、米蘭跟得紐約，哈一下推出香水產品「Kingdom」，同得箇晝子嗰「My Queen」。2005年，麥琨同得運動品牌彪馬（Puma）合作，推出特別款嗰運動鞋產品。<ref>{{cite web|url=http://www.rte.ie/fashion/2009/0121/mcqueena.html|title=Alexander McQueen unveils his collection for Puma|publisher=RTE Fashion}}</ref>2006年，佢開發子品牌「McQ」，一隻面對後生人嗰低價位嗰牌子。麥琨係頭隻參加過MAC化妝品發行嗰宣傳設計師。2007年10月11號，佢嗰設計系列拕正式發售，箇也係佢許年秋冬時裝展嗰指向，佢嗰創意係來自[[Elizabeth Taylor]]嗰電影''Cleopatra''。

到2007年年督，麥琨嗰時裝舖已經開到倫敦、紐約、洛杉磯、米蘭同得拉斯維加斯。佢嗰有名客戶好似Nicole Kidman、Penélope Cruz、Sarah Jessica Parker同得Rihanna，都時常拕拍到穿麥琨嗰衣裳。<ref>{{cite news|url=http://www.people.com/people/article/0,,20343468,00.html|title=Alexander McQueen Found Dead|publisher=''People''雜誌}}</ref>Bjork跟得Lady Gaga也經常到佢俚嗰音樂裡頭採用麥琨嗰設計。<ref>[http://www.huffingtonpost.com/2009/11/11/lady-gaga-dances-in-alexa_n_353845.html Lady Gaga dances in Alexander McQueen's 10-inch Stilettos] Huffington Post</ref>

==個人生活==
麥琨係[[同性戀]]者，佢六歲嗰時間就警覺到自簡嗰性向哩。<ref>{{cite web|url=http://www.glbtq.com/arts/mcqueen_a.html|title=Alexander McQueen Biography|publisher=Glbtq.com}}</ref>佢等得18歲嗰時間跟得屋裡坦白，起頭有滴子艱難，後背佢屋裡也接受箇場事嘍。<ref name="GuardianBoy"/>談嘚佢許年青出櫃嗰時間，麥琨就話「我相信我自簡同得我嗰性向，我冒什哩弆得。我從我娘各子宮一徑行進同性戀隊伍裡頭。」<ref>''Vogue'' Magazine, August 2002: ''I was sure of myself and my sexuality and I've got nothing to hide. I went straight from my mother's womb onto the gay parade.''</ref>

2000年嗰熱天，麥琨到西班牙各Ibiza嗰一隻遊艇上頭非正式嗰同得[[記錄片]]製作人George Forsyth結婚。<ref>{{cite news|url=http://women.timesonline.co.uk/tol/life_and_style/women/fashion/article7023593.ece|title=British fashion designer Alexander McQueen found dead at home|publisher=''The Times''|first=Philippe|last=Naughton}}</ref>佢俚一年之後就斷吥嘍，末後都係噱貨嗰朋友。<ref>{{cite news|url=http://www.mirror.co.uk/celebs/news/2010/02/14/the-crazy-world-of-alexander-mcqueen-by-his-ex-husband-115875-22040941/|title=The crazy world of Alexander McQueen, by his ex-husband|work=The Mirror|first=Will|last=Payne}}</ref>

麥琨係隻老到嗰水肺潛水員，佢嗰興趣也係佢嗰設計嗰靈感來源之一，好似佢2010年春季嗰「[[柏拉圖]]嗰[[阿特蘭蒂斯]]」（Plato's Atlantis）。大部分時間佢都係到[[馬爾代夫]]潛水。<ref>{{cite news|url=http://www.telegraph.co.uk/fashion/paris-fashion-week/6267046/Paris-Fashion-Week-Alexander-McQueen.html|title=Paris Fashion Week: Alexander McQueen|publisher=''The Telegraph''|first=Hilary|last=Alexander}}</ref>

==過身==
2010年2月11號，麥琨拕宣告過世。佢嗰屍身係許日早上，拕佢嗰眏屋人到佢倫敦Green街嗰屋裡嗰衣幮裡頭尋到嗰。<ref>{{cite news|url=http://www.nydailynews.com/gossip/2010/02/17/2010-02-17_alexander_mcqueen_hanged_self_in_wardrobe_left_suicide_note_coroner.html|title=Alexander McQueen hanged self in wardrobe, left suicide note|work=New York Daily News|first=Brian|last=Kates}}</ref>醫務人員仰上拕叫來，佢俚當場就宣佈哩死亡。<ref name=BBCdeath/>

麥琨就死嘚佢娘Joyce過身嗰九日之後，也死嘚倫敦時裝週嗰幾日之前，但日程表上也冒佢嗰展覽。<ref name="Mail Tribune">{{cite news|url=http://hosted.ap.org/dynamic/stories/E/EU_BRITAIN_OBIT_MCQUEEN?SITE=ORMED&SECTION=HOME&TEMPLATE=DEFAULT|title=Alexander McQueen found dead at home|last=Satter|first=Raphael|work=Mail Tribune}}</ref>

2010年2月3號，麥琨到佢[[Twitter]]嗰個人頁上頭話佢娘頭幾日嗰時間過身哩，佢哈話「姆媽…，安息！」（RIP mumxxxxxxxxxxxxxxxxxxxxxxxxxxx）四日之後佢又話佢箇隻禮拜「貓傷嘍」（awful we），「朋友都滿好嗰」（friends have been great），「箇下我要搦自簡鬥起來滴子。」（now i have to some how pull myself together）<ref name=autogenerated1>{{cite news |url=http://news.bbc.co.uk/1/hi/uk/8511115.stm|title=Designer Alexander McQueen Dies}}</ref>

麥琨死之後留得張條子，內容冒拕公開。<ref>{{cite news|url=http://www.thisislondon.co.uk/standard/article-23806746-alexander-mcqueen-hanged-himself-in-his-wardrobe.do|title=Alexander McQueen's body found hanging in his Mayfair flat with suicide note|work=The London Evening Standard|first=Kiran|last=Randhawa}}</ref>倫敦嗰首都警察話佢嗰死冒什哩疑點，但冒確定是否係自殺。<ref name="washingtonpost">{{cite news |last=Katz |first=Gregory |url=http://www.washingtonpost.com/wp-dyn/content/article/2010/02/11/AR2010021101929.html|title=Brilliant designer Alexander McQueen found dead|work=The Washington Post}}</ref>2010年2月17號，威斯敏市嗰屍檢官發現麥琨嗰死係源自窒息同得吊頸。驗屍拕推晏到2010年4月28號。<ref name="coroner">{{cite news |url=http://news.bbc.co.uk/1/hi/uk/8519492.stm|title=Designer Alexander McQueen 'hanged himself'}}</ref>

2010年2月18號，Gucci集團嗰董事長兼執行官Robert Polet話，即使品牌嗰創始人兼創作總監過世哩，麥琨嗰生意按樣會接得做下去。<ref name="McQueenWWD">{{cite news|url=http://www.wwd.com/business-news/mcqueen-business-to-continue-despite-founders-suicide-2492441?src=nl/newsAlert/20100218|title=McQueen Business to Continue Despite Founder’s Suicide|work=WWD.com|first=Miles|last=Socha}}</ref>

2010年2月25號，麥琨嗰葬禮到西倫敦Knightsbridge街嗰St Paul教堂舉行。<ref>{{cite news|url=http://www.telegraph.co.uk/fashion/fashionnews/7317114/Alexander-McQueen-funeral-fashion-world-bids-farewell-to-designer.html|title=Alexander McQueen funeral: fashion world bids farewell to designerwork=The Daily Telegraph}}</ref>

==內文註釋==
{{reflist}}

[[Category:英國人]]

[[br:Alexander McQueen]]
[[ca:Alexander McQueen]]
[[cy:Alexander McQueen]]
[[da:Alexander McQueen]]
[[de:Alexander McQueen]]
[[en:Alexander McQueen]]
[[es:Alexander McQueen]]
[[fi:Alexander McQueen]]
[[fr:Alexander McQueen]]
[[he:אלכסנדר מקווין]]
[[it:Alexander McQueen]]
[[ja:アレキサンダー・マックイーン]]
[[ka:ალეგზანდერ მაკქუინი]]
[[ko:알렉산더 맥퀸]]
[[nl:Alexander McQueen]]
[[nn:Alexander McQueen]]
[[pl:Alexander McQueen]]
[[pt:Alexander McQueen]]
[[ru:Маккуин, Александр]]
[[sv:Alexander McQueen]]
[[th:อเล็กซานเดอร์ แม็กควีน]]
[[vi:Alexander McQueen]]
[[zh:亞歷山大·麥昆]]
[[zh-min-nan:Alexander McQueen]]
