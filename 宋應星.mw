[[File:宋應星 币.jpg|180px||thumb|宋應星嗰紀念幣]]
'''宋應星'''（{{生死|1587年||1666年}}），字'''長庚'''，[[南昌府]][[奉新縣]]北鄉雅溪牌坊村（今下嗰宋埠鄉牌樓村）人。<ref name="Diderot">{{cite journal | title=中國的狄德羅 宋應星| url=http://www.iljh.ilc.edu.tw/iljhs/asp_page/%B1%D0%BE%C7%A5%AD%A5x/teacher/%B6%C0%AC%FC%B4f/%B1%D0%BE%C7%B8%EA%B7%BD/%A4%A4%B0%EA%AA%BA%A8f%BCw%C3%B9--%A7%BA%C0%B3%ACP.doc}}</ref>佢係[[明朝]]好有名嗰科學家。佢寫嗰《[[天工開物]]》箇本[[17世紀]]嗰[[百科全書]]容得許時間大量嗰科學技術門類，裡頭就有[[火藥]]武器嗰介紹。<ref name="needham volume 5 part 7 36">Needham, Volume 5, Part 7, 36.</ref>佢到歷史上舞出嗰巨大成就，咁佢有時間會托人跟[[法國]]嗰科學家[[狄德羅]]比得一起，話宋應星係「中國嗰狄德羅」。<ref name="needham volume 5 part 7 102">Needham, Volume 5, Part 7, 102.</ref>

==祖望生平==
===家世===
元代之前，宋應星屋裡本身係姓「熊」，[[江西嗰大姓]]之一。[[13世紀]][[60年代|60]]、[[70年代]]，熊德甫就任許時間嗰南昌府豐城驛宰。佢為到躲避兵禍，就改做佢老婆嗰姓——「宋」，搬到奉新東首個雅溪（今下嗰[[潦水]]）岸舷。末後，改姓後嗰宋德甫就時代到雅溪嗰南岸作田為生。<ref name="Times">{{cite journal| title=宋應星生活嗰時代| url=http://www.zjxjzx.cn/ebook/86/kwdw/ts086052.pdf}}</ref>宋德甫下傳五代到宋迪嘉，屋裡一家人嗰主業都係耕田養蠶。宋迪嘉嗰崽，宋應星嗰太公[[宋景]]中得進士。末後佢生哩五隻在，三崽[[宋承慶]]就係宋應星嗰公公。宋承慶嗰二老婆顧氏剩下[[宋國霖]]，佢就係宋應星嗰爺。<ref name="Times"/>

宋應星嗰家世系圖係：
<pre>
          宋德甫
             ┃
            ┋
            ┃
          宋迪嘉
              ┃
大崽━二崽━宋承慶━四崽━五崽
              ┃
            ┣泥灣顧氏
              ┃
          宋國霖
              ┃
宋應升━宋應鼎┻宋應星━宋應晶
                  ┃
          宋士慧┻宋士意
</pre>

===經歷===
====教育科舉====
宋應星一生都活得蠻富足順當嗰。佢[[1587年]]生嘚箇隻名望家庭，細大哩就人跡靈活，話佢同佢兄一下到佢俚叔公宋和慶嗰私塾學堂念書嗰時間，佢時常好晏起床，咁佢都能一刻時背完七篇文章。箇係因為佢睏覺嗰時間，佢兄到佢身邊背書，佢也就同時到心裡頭默記下來。<ref name="Diderot"/>之後佢兄弟兩人前後投到族叔宋國祚、新建舉人鄧良知嗰門下。接得，宋應星考到縣學裡頭做庠生，開始攻讀十三經、諸子百家、歷代史籍。<ref name="Times"/>讀書嗰同時，宋應星哈歡喜同佢兄宋應升幾隻人佮伴旅遊。像縣城北首嗰獅山、西北50里路嗰越王山、西首120里嗰百丈山都係佢俚時常去嗰地方。<ref name="Times"/>

宋應星末後參加科舉，到[[1615年]]，29歲嗰宋應星同佢兄到[[南昌]]參加鄉試，箇年參加鄉試嗰江西士子有一萬多人，中舉嗰單就109人，宋應星名列第三，宋應升列第六。<ref name="Times"/>兩隻人同時中舉，許時間拕稱做「奉新二宋」。<ref name="Cullen"/><ref name="Diderot"/>鄉試嗰獲利，讓兄弟二人決定當年就去北京會試，但末後都落第嘍。<ref name="Times"/>咁宋氏兄弟就到江西第一學府——白鹿洞書院進修，洞主舒曰敬任教。<ref name="Times"/>

[[1619年]]、[[1623年]]、[[1627年]]、[[1631年]]，接到嗰幾場大試宋家兄弟也都冇過關。<ref name="Times"/>箇時間宋應星已經45歲嘍。。<ref name="Cullen"/>佢接得一考再考都一徑失利，佢就對自簡話「為方萬里中，何事何物不可聞」，咁也打消嘍佢接得應試嗰想頭。<ref name="Times"/>

====仕宦生涯====
[[1604年]]，宋家兄弟各自分產分家。多年嗰科舉花費太多同到屋裡人口嗰不斷增多，故係宋應星覺得係時間尋腳事做嘍。佢兄宋應升到[[1632年]]當上[[浙江]]桐鄉縣令。<ref name="Times"/>1634年，宋應星也出任[[分宜縣]]教諭。教諭係隻不上品嗰文職官員。宋應星做教諭一徑做到1638年。箇期間佢受到分宜縣令[[曹國祺]]嗰支持，到[[1636年]][[3月]]出版萬言政論集《[[野議]]》，佢係佢一夜時間寫正嗰。<ref name="Times"/>末後也哈整理發表佢嗰自選詩集《[[思憐詩]]》，同到《[[畫音歸正]]》、《[[原耗]]》兩本書，但後頭嗰兩本書已經亡佚。<ref name="Times"/>公元1637年，宋應星出版佢名垂青史嗰重要作品《[[天工開物]]》。

《天工開物》嗰序言裡頭話：
{{cquote|年來著書一種，名曰《天工開物卷》。傷哉貧也！欲購奇考証，而乏洛下之資；欲招致同人商略贗真，而缺陳思之館。隨其孤陋見聞，藏諸方寸而寫之，豈有當哉？</br>吾友[[涂伯聚]]先生，誠意動天，心靈格物。凡古今一言寬這嘉、寸長可取，必勤勤懇懇而契合焉。昨歲《畫音歸正》由先生而授梓。茲有後命，複取此卷而繼起為之，其亦夙緣之所召哉！</br>卷分前後，萬貴五穀而賤金玉之義。《觀象》、《樂律》二卷，其道太精，自揣非吾事，故臨梓刪去。丐大業文人棄擲頭，此書于功名進取毫不相關也！時崇禎丁丑孟夏月，奉新宋應星書於家食之問堂。}}

箇裡頭就話到下頭幾場事。<ref name="Times"/>：
#宋應星嗰書齋叫「家食之問堂」
#宋應星寫作嗰目的係重視農產、輕視金財，不係搦到當官嗰看嗰
#《天工開物》嗰出版時間係1637年4月（[[夏曆]]）
#《天工開物》、《畫音歸正》都係宋應星嗰朋友[[涂伯聚]]資助嗰
#《天工開物》嗰原稿先頭係有《觀象》、《樂律》兩篇。但宋應星覺得佢俚專業傷嘍，故係刻板印梓嗰時間就刪吥嘍。

[[1637年]][[6月]]，宋應星寫正佢嗰《卮言十種》嗰第八種《[[論氣]]》，9月寫正第九種《[[談天]]》。<ref name="Times"/>[[1638年]]後佢嗰教諭任期期滿，但佢考列優等，<ref name="Times"/>就升任[[福建]]汀洲府推官，箇係隻正六品嗰刑獄司法官。<ref name="Diderot"/>[[1640年]]，宋應星冇等任期結束就辭官歸里。<ref name="Times"/>[[1642年]]-[[1643年]]，奉新爆發[[李肅十]]、[[李肅七|肅七]]帶領嗰[[紅巾軍之亂]]，宋應星就通兵備道[[陳起龍]]、司李[[胡時享]]一下鎮壓嘍箇場民亂。<ref name="Times"/>

[[1643年]]，宋應星出任[[安徽]]毫州知州，正五品級，箇係宋應星一生當到嗰最高級別嗰官嘍。<ref name="Diderot"/>擔任知州嗰時期，中國已經係戰亂頻頻。宋應星嗰官衙都拕毀吥嘍，故係佢捐資重做，跟到召集離散嗰官員。之後哈買下亳州城南嗰薛家閣，準備做隻書院。<ref name="Times"/>第年[[1644年]]，明朝拕推翻後，宋應星就辭官歸鄉，全身退出公眾生活，佢11年嗰官宦生涯就咁結束嘍。<ref name="Cullen">{{cite journal | author=Cullen, Christopher| title=The Science/Technology Interface in Seventeenth-Century China: Song Yingxing 宋 應 星 on "qi" 氣 and the "wu xing" 五 行| journal=Bulletin of the School of Oriental and African Studies, University of London| year=1990| volume=53| issue=2| url=http://links.jstor.org/sici?sici=0041-977X%281990%2953%3A2%3C295%3ATSIISC%3E2.0.CO%3B2-1| pages=295–318}}</ref>佢箇時間哈寫正《[[春秋戎狄解]]》表示自簡嗰心境。<ref name="Times"/>

同年，[[明朝|南明]]到[[南京]]建立。宋應星拕推薦做滁和兵巡道跟南湍兵巡道，但佢一心歸隱，表示推辭。<ref name="Times"/>明朝滅亡後，辭吥[[廣州]]知府之職嗰宋應升同宋應星到老家重逢。[[1646年]]，宋應升寫完兩首絕筆詩後就吞毒殉國嘍。<ref name="Times"/>[[1655年]]。宋應星拕[[陳弘緒]]邀請，幫佢嗰《[[南昌郡乘]]》寫篇《宋應升傳》。<ref name="Times"/>

[[1666年]]，宋應星過身，享年80歲，拕埋到戴家園祖墓。<ref name="Times"/>

==著作成就==
===百科全書===
宋應星嗰《天工開物》寫正之前，[[中國]]也有過幾本大型嗰百科全書，像[[10世紀|10]]-[[11世紀]]編正嗰「[[宋]]四大書」（《冊府元龜》、《太平御覽》、《太平廣記》及《文苑英華》<ref name="cn">{{cite web | language =zh-cn | publisher= | title=中國出版政府獎 | url=http://www.ppm.cn/htm/zhuanti/jituan/zhengfuj/hj_0.htm | author=中華人民共和國新聞出版總署 | date= | accessdate= }}</ref>）[[明朝]]嗰同期也有《三才圖會》咁嗰百科全書嗰出版（[[1609年]]）。

宋應星嗰《天工開物》係到[[1637年]][[5月]]正式出版嗰。<ref name="needham volume 5 part 7 36"/><ref name="Song">Song, xiv.</ref>箇本書含到非常闊嗰範圍嗰科學知識，像各種嗰火藥武器等。但等到[[清朝]]嗰時間，官府壟斷《天工開物》裡頭嗰蠻多嗰技術，故係箇本書嗰清朝印本冇有幾多，戲得佢嗰原本哈拕保留到[[日本]]。<ref name="needham volume 4 part 2 172"/>

《天工開物》裡頭嗰技術知識涵蓋有：⑴農業、灌溉、水力；<ref name="needham volume 4 part 2 171 172">Needham, Volume 4, Part 2, 171-172</ref>⑵養蠶、織布；<ref name="needham volume 4 part 2 171 172"/>⑶農產、磨麵；<ref name="needham volume 4 part 2 171 172"/>⑷製鹽；<ref name="needham volume 4 part 2 171 172"/>⑸製糖；<ref name="needham volume 4 part 2 171 172"/>⑹製陶；<ref name="needham volume 4 part 2 171 172"/>⑺冶銅；<ref name="needham volume 4 part 2 171 172"/>⑻交通、船舶、車輛；<ref name="needham volume 4 part 2 171 172"/>⑼冶鐵；<ref name="needham volume 4 part 2 171 172"/>⑽煤炭、硫酸、砷礬；<ref name="needham volume 4 part 2 171 172"/>⑾石油；<ref name="needham volume 4 part 2 171 172"/>⑿造紙；<ref name="needham volume 4 part 2 171 172"/>⒀冶煉銀、鉛、錫、鋅；<ref name="needham volume 4 part 2 171 172"/>⒁軍事技術；<ref name="needham volume 4 part 2 171 172"/>⒂製汞；<ref name="needham volume 4 part 2 171 172"/>⒃製墨；<ref name="needham volume 4 part 2 171 172"/>⒄酒飲發酵；<ref name="needham volume 4 part 2 171 172"/>⒅珍珠、玉石。<ref name="needham volume 4 part 2 171 172"/>箇本書同到配得123幅插圖，咁都讓箇下嗰史學家、科學家曉得許時間嗰具體生產過程，像一幅製磚圖就畫得一隻燒爐師傅一邊檢查得爐子嗰溫度，佢嗰徒弟棲得一邊，搦燒爐舞濕來幫表層上釉。<ref>Brook, 20.</ref>第幅製磚圖就畫得一隻製磚師傅搦粘土裝嘚一隻木頭模具裡頭，接得搦一根上嘚弓上頭嗰線去處理磚嗰表面。<ref>Brook, 21.</ref>

[[英國]]漢學家、史學家[[:en:Joseph Needham|李約瑟]]話《天工開物》裡頭大量嗰畫得非常精細嗰插圖讓中國先頭嗰百科全書都變得像侏儒，箇本百科全書都係中國文學裡頭非常有價值嗰著作。<ref name="needham volume 4 part 2 172">Needham, Volume 4, Part 2, 172.</ref>同時間，《天工開物》箇本書也打破中國早以極少引用先前書籍嗰一貫傳統，佢強烈採用第一手經驗嗰材料。宋應星也到書嗰序言裡頭話箇都係多虧佢早年嗰清苦貧賤。<ref name="Cullen"/>

===農事生產===
[[File:Winnowing machine.jpg|thumb|right|200px|《天工開物》嗰農業設備嗰插圖]]
宋應星到《天工開物》嗰頭章《乃粒》嗰序言裡頭話明大量嗰農業人口對一隻社會嗰必要性，儘管佢俚一徑拕貴族階層相不上眼。佢嗰原文係：
{{cquote|宋子曰：上古神農氏若存若亡，然味其徽號，兩言至今存矣。生人不能久生，而五穀生之，五穀不能自生，而生人生之。土脈歷時代而異，種性隨水土而分。不然，神農去陶唐粒食已千年矣。耒耜之利，以教天下，豈有隱焉？而紛紛嘉種，必待後稷詳明，其故何也？紈褲之子以赭衣視笠蓑，經生之家以家夫為詬詈。晨炊晚饢，如其味而忘其源者眾矣！夫先農而系之以神，豈人力之所為哉！}}

佢嗰農業名詞——「五穀」特指稻、麻、菽、稷、黍箇五樣。箇裡頭嗰「稻」係傳統話法冇有嗰，宋應星解釋話許係因為早以都係採取中國嗰北方人嗰觀點，南方嗰傳統食物「[[穀]]」（稻）故係就冇拕含到裡頭。<ref name="Song 3 4">Song, 3-4.</ref>末後佢都非常詳盡嗰解釋每樣穀類嗰具體種法，同到耕作嗰時間應該啷嗰避免農業災害。<ref name="Song 3 31">Song, 3-31.</ref>為到幫助讀者理解文字，宋應星哈提供哩好多手工繪圖，像一隻人帶得一隻[[牛]]作田鬆土，<ref name="Song 5">Song, 5.</ref>牛<span style="font-size:larger;"><span style="font-size:larger;"><ruby><rb>扯</rb><rp>《</rp><rt>te</rt><rp>》</rp></ruby></span></span>嗰耙搦土耕得碎碎子<ref name="Song 7">Song, 7.</ref>等等。

===海上航運===
宋應星對海上航運嗰技術知識論述得非常深入。佢話中國北方嗰主要運輸方式係車馬，而南方主要係船艦。<ref name="Song 171">Song, 171.</ref>佢哈話哩海航事務嗰一滴子細緻內容，像兵艦嗰盡數錨、30000斤嗰海船等等。<ref name="Song 189">Song 189.</ref>佢也指出中國單係船舶嗰名子就有幾千隻，通常係揸得船嗰整體形狀、噸位容量、做工材料分嗰類。<ref name="Song 171"/>

宋應星非常作興船尾舵嗰方式（箇隻做法中國至少公元[[1世紀]]都開始使用），<ref name="needham volume 4 part 3 649 650">Needham, Volume 4, Part 3, 649-650.</ref>書裡頭話：
{{cquote|凡舵尺寸，與船腹切齊。若長一寸，則遇淺之時，舡腹已過，其梢尼舵使膠住，設風狂力勁，則寸木為難不可言；舵短一寸，則轉運力怯，回頭不捷。凡舵力所障水，相應及船頭而止，其腹底之下，儼若一派急順流，故船頭不約而正，其機妙不可言。舵上所操柄，名曰關門棒，欲船北，則南向捩轉，船欲南，則北向捩轉。船身太長而風力橫勁，舵力不甚應手，則急下一偏披水板，以抵其勢。凡舵用直木一根（糧船用者，圍三尺，長丈餘）為身，上截衡受棒，下截界開街口，納板其中，如斧形，鐵釘固拴，以障水。梢後隆起處，亦名舵樓。<ref name="needham volume 4 part 3 634">Needham, Volume 4, Part 3, 634.</ref>}}

===蠶絲棉麻===
對於[[衣裳]]箇隻章節，宋應星用養蠶產絲做起頭內容。佢非常精准嗰描述[[絲蠶]]嗰養殖流程，同到傳統嗰交尾方式。<ref name="Song 36">Song, 36.</ref>養嗰蠶會搦卵產到紙片、布頭上，咁就要存到等到第年用。<ref name="Song 36"/>佢哈話有滴子地方會洗下箇兮紙片、布頭，一般係用雨水、鹽水、石灰水，接到準確嗰掌握孵卵時間，一徑到一年嗰第12隻月。<ref name="Song 36"/>咁舞嗰理由係，一滴子品質瑣嗰蠶卵會到過程裡頭死亡，也就避免將來冇必要嗰消耗更多嗰桑葉。<ref name="Song 36"/>

宋應星哈到《天工開物》裡頭話，[[絲]]一般都會因為經濟嗰原因拕弆起來，但富人、窮人到冷天嗰時間都會用[[棉]]。<ref name="Song 60">Song, 60.</ref>佢話早已「棉」係叫「麻」。<ref name="Song 60"/>棉麻又分得正兩類，木棉同得草棉。<ref name="Song 60"/>等等。具體紡棉嗰過程係：
{{cquote|凡棉春種秋花，花先綻者逐日摘取，取不一時。其花粘子于腹，登趕車而分之。去子取花，懸弓弱化。為挾纊漫衾襖者，就此止功。彈後以木板擦成長條以登紡車，引緒糾成紗縷。然後繞矍牽經就織。凡紡工能者一手握三管紡于鋌上。捷則不堅。<ref name="Song 60 61">Song, 60-61.</ref>}}

===冶金鍛鑄===
[[File:Chinese Puddle and Blast Furnace.jpg|thumb|right|200px|《天工開物》嗰冶鐵內容嗰插圖]]
中國傳統嗰話法——「五金」係指金、銀、銅、鐵、錫，佢箇隻詞嗰意義範圍實際上會更闊，係話全部嗰[[金屬]]。<ref name="Song 257">Song, 257.</ref>宋應星到書裡頭解釋[[金子]]啷會係全部金屬裡頭最貴嗰，到山裡、河溪、礦井裡頭都尋得到金子，<ref name="Song 236">Song, 236.</ref>金子嗰品色、開採性。<ref name="Song 236"/>同到用坩堝技術分離合金。<ref name="Song 237">Song, 237.</ref>等等。

宋應星拕認為係世界上第一隻提煉出「鋅」嗰人。<ref name="Chemistry">{{cite journal | title=化學發展簡史| url=http://www.fhwlxx.com/ebook/cd/ts012073.pdf}}</ref>《天工開物》嗰《五金》篇裡頭介紹嘍古代煉鋅嗰詳實資料。許時間煉鋅嗰主要原料係搦爐甘石（主要成份係ZnCO<sub>3</sub>）。接得用「密封蒸餾法」讓沸點低嗰鋅快速揮發、氧化，後背就得到鋅。佢嗰方程式係：
:<math>{ZnCO}_3 \rarr \ {CO}_2 + {ZnO} </math>（條件：300°C）
:<math>{CO}_2 + {C} \rarr \ 2{CO} </math>（條件：＞900°C）
:<math>{ZnO} + {CO} \rarr \ {Zn} + {CO}_2 </math>（條件：＞907°C）

===硫磺硝石===
《天工開物》裡頭介紹到好多相關製造流程。像，冶煉黃鐵礦嗰時間，搦硫化物變做氧化物箇滴子技術。

{{cquote|凡燒硫黃石與煤礦同形。堀取其石，用煤炭餅包裹叢架，外築土作爐。炭與石皆載千斤於內，爐上用燒硫舊渣罨蓋，中頂隆起，透一圓孔，其中火力到時，孔內透出黃焰金光。先教陶家燒一缽盂，其盂當中隆起，邊弦捲成魚袋樣，覆于孔上。石精感受火神，化出黃光飛走，遇盂掩住，不能上飛，則化成汁液，靠著盂底，其液入弦袋之中，其弦又透小眼，流入冷道灰槽小池，則凝結而成硫黃矣。<ref name="needham volume 5 part 7 102 103">Needham, Volume 5, Part 7, 102-103.</ref>}}

===火藥兵器===
《天工開物》裡頭介紹嗰火藥兵器同[[14世紀]]寫正嗰《火龍經》嗰內容都係差不多嗰。不同嗰內容就像係，《火龍經》裡頭介紹一種地雷，要等到敵人匠得上頭才會拕引發；<ref name="needham volume 5 part 7 199">Needham, Volume 5, Part 7, 199.</ref>一種爆炸時間拕導火線控制嗰水雷。<ref name="needham volume 5 part 7 205">Needham, Volume 5, Part 7, 205.</ref>但宋應星嗰天工開物話到嗰係一種，弆得岸舷嗰伏擊者扯下觸發索，就會有隻鐵輪裝置舞出火星子，接到燃爆船底下嗰水雷。<ref name="needham volume 5 part 7 205"/>佢另外哈話明係什哩金屬最適合製造手槍、大炮。<ref name="needham volume 5 part 7 339 f">Needham, Volume 5, Part 7, 339 F.</ref>

宋應星係咁介紹一種叫「萬人敵」嗰炸彈嗰：
{{cquote|萬人敵。凡外郡小邑乘城卻敵，有炮力不具者，即有空懸火炮而癡重難使者，則萬人敵近制隨宜可用，不必拘執一方也。蓋消黃火力所射，千軍萬馬立時糜爛。其法：用宿幹空中泥團，上留小眼，築實消黃火藥，參入毒火、神火，由人變通增損。貫藥安信而後，外以木架匡圍，或有即用木桶而塑泥實其內郭者，其義亦同。若泥團必用木匡，所以妨擲投先碎也。敵攻城時，燃灼引信，拋擲城下。火力出騰，八面旋轉。旋向內時，則城牆抵住，不傷我兵；旋向外時，則敵人馬皆無幸。此為守城第一器。而能通火藥之性、火器之方者，聰明用人。作者不上十年，守土者留心可也。<ref name="needham volume 5 part 7 187">Needham, Volume 5, Part 7, 187.</ref>}}

===宇宙天文===
宋應星出版過兩本科學專論，裡頭介紹佢對天文學嗰觀點。佢話到「氣」同到「形」嗰概念。「氣」係中國哲學裡頭經常拕話到嗰一隻抽象概念。對宋應星來話，固態嗰「形」都係由無處不在嗰「氣」形成嗰，「形」最末也會重新變做「氣」，接得就全變做太虛空間嘍。有滴子東西，像日頭、月光一徑都係「氣」，石頭就永遠係「形」，水、火就係箇兩隻形式中間嗰一隻形態。<ref name="Cullen"/>

==著作一覽==
下頭係宋應星嗰生平著作<ref>沈一民 等著，《大明的崛起》，京華出版社，北京，2007年7月，184-188頁，ISBN 978-7-80724-396-0</ref>：
*傳世：
**《天工開物》
**《野議》：議論時政嗰著述 
**《論氣》 
**《談天》 
**《思憐詩》：十首「思美」詩、四十二首「怜愚」詩 
*遺失：
**《畫音歸正》 
**《厄言十種》 
**《美利箋》 
**《觀象》 
**《樂律》 
**《雜色文》 
**《原耗》

==內文註腳==
{{reflist}}

==參考資料==
*Brook, Timothy. (1998). ''The Confusions of Pleasure: Commerce and Culture in Ming China''. Berkeley: University of California Press. ISBN 0-520-22154-0 
*Needham, Joseph (1986). ''Science and Civilization in China: Volume 4, Physics and Physical Technology, Part 2, Mechanical Engineering''. Taipei: Caves Books Ltd.
*Needham, Joseph (1986). ''Science and Civilization in China: Volume 4, Physics and Physical Technology, Part 3, Civil Engineering and Nautics''. Taipei: Caves Books Ltd.
*Needham, Joseph (1986). ''Science and Civilization in China: Volume 5, Chemistry and Chemical Technology, Part 7, Military Technology; the Gunpowder Epic''. Taipei: Caves Books, Ltd.
*Song, Yingxing, translated with preface by E-Tu Zen Sun and Shiou-Chuan Sun (1966). ''T'ien-Kung K'ai-Wu: Chinese Technology in the Seventeenth Century''. University Park: Pennsylvania State University Press.

[[Category:奉新人]]

[[en:Song Yingxing]]
[[ja:宋応星]]
[[fi:Song Yingxing]]
[[zh:宋应星]]
