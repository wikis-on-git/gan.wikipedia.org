[[File:江西銀行兌換券伍圓_1916.jpg|thumb|200px|江西銀行發行嗰伍圓兌換券]]
[[File:江西银行拾枚_1926.jpg|thumb|200px|江西銀行發行嗰拾枚]]

'''江西銀行'''係[[1921年]]到[[南昌]]成立嗰，佢嗰經營方式係官、商合辦。佢嗰資本定額係100萬元，實收25萬。

創立嗰第年，江西銀行開始發行紙幣，攏共發行有銀元、銅元兌換券箇滴子貨幣。實際發行嗰貨幣有1元、5元、10元、1角、2角嗰銀元票80萬元，<ref>《銀行月刊》，第2卷第7號，19922年6月</ref>另外有10枚、100枚嗰兩款銅元票，限額係50萬吊。<ref>《中央銀行月報》，268頁，第2卷第2、3合號，1933年1、2月</ref>

[[1925年]]，[[贛省銀行]]拕合併到江西銀行，改後叫「江西地方銀行」。

運營嗰期間，江西銀行隨意濫發貨幣，舞得自簡嗰資金周轉不靈，[[旅滬贛民自治促進會]]就話：「此次地方銀行發行鈔票之日，即全贛人民宣告破產之時。」<ref>《新申報》，1922年4月4號</ref>

末底督，江西銀行濫發嗰紙幣拕查出多大1400喇萬元，江西嗰金融市場現金幾乎枯竭。[[1926年]]南昌拕軍事佔領，故係銀行宣告破產。箇係江西歷史上最大嗰一回金融風潮，全贛嗰錢莊幾乎都脫牽連，大部份都倒閉關張。北伐軍攻克南昌後，發行過金融庫券，搦2折嗰價收還江西銀行嗰紙幣。

{| class="wikitable" border="1" cellpadding="4" cellspacing="0" align="center"
|-
|+江西銀行嗰紙幣發行簡表
|-
!類別 || 時間 || 面額 || 尺寸（長×闊） || 色氣 || 印製廠
|-
|銀元票 || 冇年份 || 1元 || 136×84 || 桔、多色/棕 || 武漢印書局
|-
| ||  || 5元 || 178×89 ||  || 
|-
| || 1916年 || 1元 ||  || 紅、紫/烏 || 南京百花洲豐記石印
|-
| ||  || 5元 || 176×90  || 青、桔/紅、藍 || 南京百花洲豐記石印
|-
| ||  || 10元 || 178×95 || 桔、多色/藍、黃 || 商務印書館
|-
| || 1922年 || 1、5、10元 ||  ||  || 
|-
|銅元票 || 1919年 || 10枚 || 122×72  || 藍、黃/青 || 
|-
| || 1922年 || 10、100枚 ||  || || 
|-
| || 1926年 || 10枚 || 128×67 || 藍、青 || 
|}

==參考資料==
{{reflist}}

[[Category:江西嗰銀行]]
