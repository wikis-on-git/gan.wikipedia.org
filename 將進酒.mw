'''將進酒 '''係[[李白]]嗰一首[[詩]]。


君不見黃河之水天上來 , 奔流到海不復回 ! <br \>
君不見高堂明鏡悲白髮 , 朝如青絲暮成雪 . <br \>
<br \>
人生得意須盡歡 , 莫使金樽空對月 . <br \>
天生我材必有用 , 千金散盡還復來. <br \>
烹羊宰牛且為樂 , 會須一飲三百杯 .<br \>
<br \>
岑夫子 , 丹丘生 , 將進酒 , 杯莫停 . <br \>
與君歌一曲 , 請君為我傾耳聽 .<br \>
鐘鼓饌玉何足貴 , 但願長醉不願醒 .<br \>
<br \>
古來聖賢皆寂寞 , 唯有飲者留其名 .<br \>
陳王昔時宴平樂 , 斗酒十千恣歡謔 .<br \>
<br \>
主人何為言少錢 , 徑須沽取對君酌 .<br \>
五花馬 , 千金裘 ,<br \>
呼兒將出換美酒 , 與爾同銷萬古愁 .<br \>
