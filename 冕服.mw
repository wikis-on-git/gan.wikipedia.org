'''冕服'''係古時間代表得至高禮制嗰衣著體系，佢主要構造部份係：

*[[冕冠]]
*[[衣裳]]：上衣（玄色，即黑色）；下裳（紅色或黃色）
*[[舄]]
*蔽膝、綬、佩等配件

==等級差異==
冕服會依得不同嗰場合有不共樣嗰等級差異，主要體現嘚冕冠上「旒」數量、長度，衣裳上嗰「章紋」嗰種類、隻數等內容。箇就搦冕服分做六級：

#大裘冕：王祀昊天上帝所用，配十二旒冕冠，大裘、玄衣纁裳。上衣繪日、月、星辰、山、龍、華蟲六章紋，下裳綉藻、火、粉米、宗彝、黼、黻六章紋，統共十二章，故係叫「十二章服」。
#袞冕：王之吉服，配九旒冕冠，玄衣纁裳，衣繪龍、山、華蟲、火、宗彝五章紋，裳綉藻、粉米、黼、黻四章紋，統共九章。
#鷩冕：王祭先公、饗射所用，配七旒冕冠、玄衣纁裳，衣繪華蟲、火、宗彝三章紋，裳綉藻、粉米、黼、黻四章紋，統共七章。
#毳冕：王祀四望山川所用，配五旒冕冠、玄衣纁裳，衣繪宗彝、藻、粉米三章紋，裳綉黼、黻二章紋，統共五章。
#絺冕：王祭社稷、先王所用，配四旒冕冠、玄衣纁裳，衣綉粉米一章紋，裳綉黼、黻二章紋。
#玄冕：王祭群小即祀林澤墳衍四方百物時所用，配三旒冕冠、玄衣纁裳，衣無章紋，裳綉黻一章紋。

==外國予贈==
中國嗰皇帝早以會贈與冕服把外藩國王，為得顯示係真龍天子，得統帥四方。好似[[朝鮮]]古書《高麗史》等史籍裡頭，記載得[[1065年]]到[[1370年]]之間，[[高麗]]國王、世子好幾回獲賜[[遼國]]嗰冕服。[[李氏朝鮮]]嗰時間，朝鮮嗰冕服等級拕明朝確立為國王著九章冕服，即：上衣青色，裝飾五章，龍在兩肩，山在背部，火、華蟲和宗彜在兩袖，此三章每袖自上而下各三；下裳纁色，裝飾四章，藻、粉米、黼、黻，每章各二，另有大帶、蔽膝、佩、綬等配件；王世子著七章冕服。[[20世紀]]初年朝鮮[[大韓帝國|自立稱帝]]，故係改做最高等級嗰十二章冕服。

[[Category:漢服]]
