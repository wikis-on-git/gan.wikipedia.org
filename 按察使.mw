'''提刑按察使'''係[[江西]]到[[明]]、[[清]]兩代嗰執法刑罰方面嗰最高長官。

==官階·品秩==
按察使係正三品官，位到[[布政使]]嗰後頭，合叫「兩司」。清朝嗰時間，按察使係由江西嗰運使、道員升任來嗰，逢到缺出要開列具題。按察使得升任通政使司副使、大理寺少卿或布政使箇滴子官職。

==職務·權力==
按察使嗰職務係「掌一省刑名按劾之事，振揚風紀，澄清吏治」。佢嗰具體嗰職責係：

#按察使要辦理全贛嗰刑名案件，勘核詞狀，管理囚犯；撞到大滴子嗰案件，就會同布政使一下辦理；每年嗰秋審，佢擔任主稿官。
#三年一回嗰[[鄉試]]，按察使要擔任監視官。
#五年一回嗰「大計」考察外官，按察使要擔任考察官。
#按察使掌管全贛嗰驛傳嗰事務。

==屬官·機制==
提刑按察使嗰衙署就係「提刑按察使司」，佢下頭設有各類內部機構、屬官。

*'''經歷司 經歷'''

:佢係正七品嗰品秩。清朝嗰時間，佢係由鴻臚寺主簿、布政司都事、州判、外府經歷、外縣縣丞、布政司庫大使、鹽課司大使、批驗所大使、運倉大使升任來嗰；佢自簡就得升任外府通判、外縣知縣、布政司經歷或鹽運司運判。

:佢職掌出納文移箇滴子事務，係按察使司嗰衙署裡頭嗰首領官。清朝嗰頭先時間，江西哈設立1隻經歷司知事，掌管勘察刑名，1699年拕廢吥嘍。佢係正八品官，係由布政司照磨、鹽運司知事、按察司照磨、府知事、縣主簿、府照磨、同知照磨或通判照磨升任來嗰；佢自簡就得升任外縣知縣或州判。

*'''照磨所 照磨'''

:佢係正九品嗰品秩。清朝嗰時間，佢係由府知事、縣主簿、府照磨、同知照磨或通判照磨升任來嗰；佢自簡就得升任按察司知事、外府經歷、外縣縣丞或布政司照磨。

:佢職掌照耍宗卷箇滴子事務。清朝嗰時間，江西起頭設立照磨所照磨，1699年拕廢吥嘍。

*'''司獄司 司獄'''

:佢係正九品嗰品秩。清朝嗰時間，佢係由崇文門副使、關大使、長官司吏目、茶引批驗所大使、鹽茶大使、同知庫大使、州庫大使、稅課司分司大使、州稅課司大使、縣稅課司大使、驛丞、河泊所官或各閘閘官升任來嗰；佢自簡就得升任府知事、縣主簿、京外府照磨、同知照磨或通判照磨。

:佢負責管理[[牢監]]箇滴子事務。清朝嗰時間，江西攏共設立1隻司獄司司獄。 

[[Category:江西嗰官制]]

[[ja:提刑按察使司按察使]]
[[ko:안찰사]]
[[zh:提刑按察使司按察使]]
