[[File:James Callaghan.JPG|thumb|200px|時任嗰英國首相''James Callaghan'']]
'''不滿之冬'''（[[英文]]：Winter of Discontent）係描述[[英國]][[1978年]]-[[1979年]]嗰冬天嗰一隻術語。許時間英國嗰[[工會]]展開廣泛嗰[[罷工]]運動，為得爭得佢俚會員高滴子嗰酬勞；但係同時間英國政府計劃控制用人工資，為到限制[[通貨膨脹]]。

時任嗰[[工黨]]政府為到控制通貨膨脹，同得英國工會達成協議：政府有權設定工人工資增長嗰限額，仰上英國嗰通貨膨脹率由[[1975年]]嗰峰值26.9%回落到[[1978年]]嗰10%以下。等箇隻協議臨了要結束嗰時間，Denis Healey到[[1978年]][[7月21號]]推出一本白皮書，話從箇年[[8月1號]]起，工人工資嗰增長率要拕限制到5%。工會表示堅決反對，末後展開劇烈嗰罷工遊行運動。好似[[Ford]]公司，話係佢許年收益不錯，結果也遵守5%嗰基本線，佢嗰員工曉得後仰上罷工，末後基本線才拕提高到17%。別嗰行業跟得跟從“5%”嗰底線，咁全國性嗰罷工正式展開，好似[[卡車]]司機、[[惡屑]]清理員都一下罷工，舞得相關行業拕逼得提高工資增長率。

不滿之冬舞得全英國人轉向對工會態度堅硬嗰[[保守黨]]，故係[[1979年]]，[[撒切爾]]領導嗰保守黨贏得箇年嗰大選。

[[Category:英國嗰歷史]]

[[de:Winter of Discontent]]
[[en:Winter of Discontent]]
[[fr:Hiver du mécontentement]]
