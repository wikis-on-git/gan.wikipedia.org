《'''方玉堂全集'''》係[[宋應昇]]寫嗰一本介紹佢屋裡[[宋應星家族|宋氏家族]]嗰家史書。

[[清朝]]編《四庫全書》嗰時間搜集天下書籍。但編書人員覺得《方玉堂全集》「語句違悖」，拕列到《清代禁毀書目·全毀書目》裡頭。戲得箇下尋到哩一隻海內孤本，係套[[1638年]]嗰原刻本。

箇隻原刻本《方玉堂全集》攏共有四九卷，板框高25.0公分、闊18.5公分，竹紙印刷。扉頁寫得「宋元孔先生著《方玉堂全集》。[[奉新]][[雅溪]]藏板」。書首印有崇禎十一年（1638年）香山伍瑞隆序、古虞趙士錦序、舒性序，同嘚作者自簡嗰手書體自序（「崇禎丁丑仲春月，宋應昇書于恩暑中」）。

箇本書係[[1637年]][[2月]]，宋應昇到[[廣東]]恩平縣衙裡頭寫正嗰。許時間佢係恩平知縣。[[宋應星]]也參加嘍箇本書嗰校訂。[[1638年]]，《方玉堂全集》正式刊行，為廣東香山人伍瑞隆的序。先頭係國立[[湖南]]大學圖書館弆得箇本書，末後拕轉到湖南師範學院圖書館。

[[Category:江西嗰文學]]
