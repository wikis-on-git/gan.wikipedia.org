'''江西嗰族譜'''係用到記錄[[江西|贛地]]各姓[[人名|宗族]]嗰歷史嗰一類文書。

==概論==
[[宗譜]]嗰起源係遠古時間嗰父系社會傳統。[[中國]]最早嗰族譜係[[周代]]寫正嗰《世本》，佢對[[司馬遷]]嗰史學創作有過脫大嗰幫助。[[戰國]]時間寫正嗰《春秋公子血脈譜》係最早叫「譜」嗰族譜。[[唐朝]]以前嗰家譜大多係官修嗰，話係「不考人才行業，空辨姓名高下」、「有司選舉，必稽譜牒」。一徑到[[宋代]]之後，中國嗰各家氏族開始自簡修譜。私人修譜嗰行為幫得普及「尊祖、敬宗、收族」嗰儒家傳統道德。故係歷朝歷代也鼓勵民間嗰修譜活動，覺得佢「聚其骨肉，以系其身心」。

==體例==
江西嗰族譜體式到宋代之後最終定型。[[廬陵]][[歐陽修]]自簡纂修嗰《歐陽氏譜圖》裡頭話：「譜圖之法，斷自可見之世，即為高祖，下至五世玄孫，而別自為世」。<ref>宋·歐陽修《歐陽修全集·譜例》</ref>箇就係話五世做一隻圖，遴到第六世都畫隻新圖過。一隻系圖嗰格式係「凡遠者疏者略之，近者親者詳之……凡諸房子孫，各紀其当紀者，使譜互見，親疏有倫，宜視此例而審求之。」歐陽修嗰族譜體式包括譜序、譜例、世系圖、世系錄、先世考辨箇五大項。箇隻格式嗰確定也係江西嗰族譜文化嗰成熟標誌。

==參考==
{{reflist}}

[[Category:江西嗰文化]]
