'''贛粵運河'''係條規劃嘚嗰[[運河]]，佢計畫搦[[長江]]同得[[珠江]]連合，北起[[九江]]嗰[[鄱陽湖]]口，走[[贛江]]，路過[[南昌]]、[[吉安]]、[[万安]]、[[贛州]]進[[桃江]]，卡過[[分水岭]]入[[廣東]]，順得[[湞水]]經過[[南雄]]、[[韶關]]，一徑抵達[[廣州]]嗰[[伶仃洋|珠江出海口]]。

贛粵運河攏共有1237公里𠵹莽，江西境內會占得759公里，係總長嗰61%左右。

== 歷程 ==

明代大學士、吉水才子解縉係頭隻提出開鑿贛粵運河嗰人，佢設想搦贛江水同得廣東北江水用做農田灌溉。哈同得同僚親赴大庾嶺南北調查勘測，寫正開鑿贛粵運河嗰具體規劃，擬寫奏摺后，建議明廷鑿贛江通南北，引水灌田，解除許時間嗰旱情。

2002年，全國政協委員、交通部海事局副局長劉德洪到中國「兩會」上頭提出關於「開通贛粵運河、奠定富民之基」嗰提案。

2009年8月25號，國家交通運輸部珠江航務局話國務院進行嘚對中國七大江河流域規劃嗰修編，珠江流域嗰航運規劃修編已經拕上報國務院，初稿裡頭含到贛粵運河嗰修建計畫。

== 爭議 ==
=== 正面 ===

贛粵運河嗰建成會舞得[[長三角]]同得[[珠三角]]之間嗰運輸航程減少1200喇公里，往來嗰船冇必要兜[[上海]]、[[浙江]]、[[福建]]，就直接得搦貨運到兩地。佢直接連通[[长江]]、[[珠江]]两大水系，箇就形成江南嗰南北走向嗰交通大動脈。[[泛珠三角區域]]嗰經貿往來也得保證贛粵之間嗰充足貨物流量，佢不單連接江西同得廣東，哈通達达[[鄂]]、[[湘]]、[[川]]、[[渝]]，同得長江下游嗰[[江]]、[[浙]]、[[滬]]，更假得跟[[京杭大運河]]連到，貫通[[淮河]]、[[黃河]]、[[海河]]，直達北中國。故係[[社科院]]經濟研究所嗰所長[[麻智輝]]話，光話經濟嗰話，修通贛粵運河對江西同得廣東都係利大於弊，有利之處非常多。交通方面，水運嗰成本都要低過別嗰運輸方式，水運係空運成本嗰1/20，公路運輸成本嗰1/5，鐵路運輸成本嗰1/2。水運更假拕看做最環保、最節能、佔地最少、運價最低嗰運輸方式。另外，贛粵運河具備一定嗰旅遊價值，對沿途流域嗰縣市嗰經濟蠻大嗰促進作用。

== 各方嗰態度 ==
=== 江西 ===
[[贛州]]、[[吉安]]嗰滴子人士主張修建贛粵運河，好似贛州先頭嗰全國人大代表、民營企業家[[胡淑華]]提出過關於「修建贛粵運河，形成我國東西部水路交通網絡」嗰提案。到[[江西省人民代表大會|人大]]十屆三次會議上頭，吉安代表團嗰符紅桃等11隻代表聯名提出「關於開鑿贛粵運河，另闢出海通道，提升江西區位優勢」嗰議案。

=== 廣東 ===

廣東方面非常積極建議興修贛粵運河。揸得[[發改委]]嗰人士嗰話法，廣東嗰航道部門接觸過好幾到江西嗰航道部門，哈實地勘察過江西境內嗰規劃河段。一滴子地方政府也相當積極，[[韶關]]市政府特試召開研討會討論開通贛粵運河嗰事宜，同得邀請[[贛州]]航務管理分局負責人蔘會。[[2009年]]嗰廣東「兩會」嗰時間，廣東省政協委員李晉鋒提交議案，提議有關部門加快北江上游至江西九江人工運河嗰可行性論證。廣東交通廳話遠景規劃嗰贛粵運河係關係到長江水系同得珠江水系進一步開發嗰重大工程，不僅規模浩大，而且跨省區跟涉及水資源、河流生態等眾多敏感問題，佢俚會建議由珠江流域管理機構提請中國交通運輸部會同水利部考慮開展相關嗰研究工作。

[[Category:運河]]
