'''姜曰廣'''（[[1583年]]—[[1648年]]），字居之，號燕及，[[明]]·[[新建]]人。

1615年，姜曰廣中得萬曆四十四年乙卯鄉試。1619年，中得萬曆四十七年己未會試二甲進士，箇年拕授予翰林院庶吉士，1622年進編修。 1626，佢出使[[朝鮮]]，「不攜中國一物往，不取朝鮮一錢歸，朝鮮人為立懷潔之碑。〔歸后〕陳海外情形，有裨軍國者八事，多議行。」1625年，擔任京師順天府會試考試官嗰時間忤逆權臣魏忠賢嗰意思，拕削職為民。崇禎朝，佢復任南直隸應天府鄉試主考官，冇刻時又任詹事府右中允、內廷文學侍讀官等職務。

姜曰廣話崇禎皇帝聽，「勿任性，勿用左右小人。」崇禎皇帝話佢：「姜曰廣在講筵，言詞激切，大見不平，朕知其人。」<ref>《明季南略》（1670），卷十二上，《姜曰廣傳》，第392—393頁</ref>

1635年，姜曰廣當到吏部右侍郎（從二品）。1642年，拕薦任南京詹事府詹事，掌管翰林院。

南明時期，朝野爭亂頻頻。姜曰廣一方面顧得崇禎皇帝，話：「先帝之善政雖多，而以堅持逆案為尤美。先帝之害政間有，而以頻出口宣為亂階。」接得又話當朝亂臣：「而所得閣臣，則淫貪巧猾之周延儒也，逢君殃民，好險刻毒之溫體仁、楊嗣昌也，偷生從賊之魏藻德也。所得部臣，則陰邪貪狡之王永光、陳新甲也。所得勛臣，則力阻南遷、盡撤守御狂稚之李國楨也。所得大將，則紈絝支離之王朴、倪寵。所得言官，則貪橫無賴之史范、陳啟新也。凡此皆力排眾議，簡自中旨，後效可驗。」<ref>《明史》，卷274，《姜曰廣傳》</ref>

得罪遍全朝野嗰姜曰廣到1644年九月請辭，臨行前話：「微臣觸忤權奸，自分萬死，上恩寬大，猶許歸田。臣歸后，願陛下以國事為重。」弘光皇帝冇挽留得正佢，許時間[[南京]]城嗰百姓就話：「朝堂留了姜閣老，弘光方可保。去了姜閣老，弘光並要跑。」

1648年，[[清]]兵圍困[[南昌]]，接得攻下[[贛州]]。姜曰廣滿心悲憤，到屋裡投塘自殺嘍，佢屋裡一道死嗰三十多隻人。

==著作==
* 《皇華集》三卷
* 《輶軒紀事》一卷

==註腳==
{{reflist}}

[[Category:1583年出世]]
[[Category:1648年過世]]
[[Category:新建人]]

[[zh:姜曰廣]]
