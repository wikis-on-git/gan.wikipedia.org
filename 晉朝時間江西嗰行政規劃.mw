'''晉朝時間江西嗰行政規劃'''係話[[晉朝]]到[[江西]]設置嗰行政規劃。箇隻時期江西嗰最高行政建制係[[江州]]，佢嗰郡治係[[豫章]]。江州嗰下頭哈設置哩七郡58縣。
#[[豫章郡]]
#[[鄱陽郡]]
#[[廬陵郡]]
#[[臨川郡]]
#[[安成郡]]
#[[南康郡]]
#[[尋陽郡]]

公元[[280年]]，[[西晉]]滅吥嘍[[東吳]]，許年就劃[[安成郡]]到荊州。公元[[291年]]，晉朝覺得「荊、揚二州疆土廣遠，統理尤難。於是割揚州之豫章、鄱陽、廬陵、臨川、南康、建安、晉安，荊州之武昌、桂陽、安成，合十郡，因江水之名而置'''江州'''」。<ref>《晉書》卷十五，《地理志下》</ref>箇裡話嗰建安、晉安位到今下嗰[[福建]]，武昌位到今下嗰[[湖北]]，貴陽位到今下嗰[[湖南]]，盈嗰六隻郡位到今下嗰[[江西]]，哈係許時間江州嗰主體。<ref>《江西史稿》，59頁</ref>

公元[[304年]]，尋陽郡設立，歸江州管到。尋陽郡下頭哈管到尋陽、柴桑兩隻縣。公元[[307年]]，尋陽郡添哩隻彭澤縣。東晉嗰時間，尋陽拕并到柴桑裡頭。

公元[[307年]]，桂陽郡拕劃到「湘州」裡頭。

公元[[454年]]，武昌郡拕劃到「郢州」裡頭。

==腳注==
{{reflist}}

{{江州}}
[[Category:江西嗰歷史行政規劃]]
[[Category:晉朝時間江西嗰行政規劃]]
