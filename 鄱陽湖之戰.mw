{{Infobox Military Conflict
|conflict=鄱陽湖之戰
|partof=江西變做[[明朝]]
|date=[[8月30號]] - [[10月4號]]，[[1363年]]
|place=[[鄱陽湖]]，[[南昌]]嗰團近
|result=朱元璋奪得江南嗰霸權
|combatant1=陳友諒嗰大漢兵士
|combatant2=朱元璋嗰部下
|commander1=[[陳友諒]]†
|commander2=[[朱元璋]]
|strength1=650,000兵
|strength2=200,000兵
|casualties1=陳友諒同佢嗰大部軍隊
|casualties2=1,346兵陣亡， 11,347兵負傷
|notes=
}}
[[File:Hayohko.png|thumb|right|[[鄱陽湖]]嗰地勢圖]]
'''鄱陽湖之戰'''係[[14世紀]]到[[江西]]開戰嗰一次大規模嗰戰役。佢嗰一方係許時間嗰大漢皇帝[[陳友諒]]，另一方係末後嗰明太祖[[朱元璋]]。

== 過程 ==
[[元朝]]末年，大漢皇帝[[陳友諒]]佔到江西嗰地盤。[[1362年]]，佢嗰手下[[龍興路]]守將[[胡廷瑞]]投抗[[朱元璋]]，朱元璋仰上搦龍興璐改做[[洪都府]]，讓佢嗰侄子[[朱文正]]帶兵鎮守南昌城。第年[[4月]]，陳友諒發60萬兵攻奪[[南昌]]，接得分兵南攻，佔領[[吉安]]、[[臨江]]。[[7月]]，朱元璋帶得援兵到南昌，[[7月16號|16號]]到嘍[[湖口]]。佢接得分兵鎮守[[涇江口]]、[[南湖嘴]]、[[武陽渡]]箇滴子地方，為得到時間封到陳友諒嗰退路。

箇時間嗰陳友諒兵多船大，話佢嗰巨艦陣仗綿亙幾十里，隻隻船都十喇丈許高。但佢嗰部下圍困南昌城有八十喇日嘍，士氣低落。話係朱元璋嗰兵艦都滴滴子大，部下也就20喇萬人。但係佢俚嗰士氣都蠻高昂嗰。

[[7月20號]]，兩隻人嗰軍隊到[[康郎山]]對特。陳友諒嗰猛將[[張定邊]]一下子就尋到朱元璋，戲得朱元璋嗰大將[[常遇春]]仰上騷到，一箭射中張定邊，咁佢俚才得脫險。

幾日後起大風，朱元璋仰上下令放火燒陳友諒嗰船。7隻火藥船拕Ꮊ滿蘆葦，順得東北風望陳友諒許裡開進。陳友諒嗰兵艦一刻時解不脫，故係連得一起，燒得精嗒光。末後陳友諒退到[[渚磯]]，朱元璋就到[[左蠡]]等佢。箇時間嗰陳友諒兵敗心死，故係佢身邊嗰人都開始投抗朱元璋，捉到嗰俘虜也全拕殺吥嘍。朱元璋就跟佢相反，捉到嗰俘虜都送還陳友諒，受傷嗰人哈搦佢藥，戰死嗰人也祭奠拜祀。

到[[8月]]督，陳友諒嗰兵草都喫圓嘍，故係佢就帶兵到南湖嘴，全力突破湖口。朱元璋都帶兵騷佢，一徑騷到涇江口。咁陳友諒嗰前後都係朱元璋嗰兵，夾擊之下佢拕流箭射中身亡。張定邊就護得陳友諒嗰崽[[陳理]]到武昌。末後陳理投抗朱元璋，咁[[大漢]]政權都完全覆滅，江西嗰全境都歸[[明朝]]嘍。

[[Category:江西嗰歷史]]
[[Category:江西嗰軍事]]

[[cs:Bitva na jezeře Pcho-jang]]
[[en:Battle of Lake Poyang]]
[[ja:ハ陽湖の戦い]]
[[vi:Trận hồ Bà Dương]]
[[zh:鄱陽湖之戰]]
