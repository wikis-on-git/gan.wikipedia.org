[[File:江南道.jpg|200px|right]]
'''唐朝時間江西嗰行政規劃'''係話[[唐朝]]到[[江西]]設置嗰行政規劃。箇時間江西攏共設立八隻州。編制上話，州嗰戶口有4萬以上嗰叫「上州」，州嗰戶口有2萬以上嗰叫「中州」，州嗰戶口不到2萬嗰叫「下州」，<ref>箇裡話嗰上中下三隻等級係根據《舊唐書·地理志》來嗰。到《新唐書·地理志》裡頭，江西八州都拕標記為「上」。</ref>故係江西八州同到佢俚嗰級別係：
#[[洪州]]，上都督府
#[[饒州]]，下州
#[[吉州]]，上州
#[[撫州 (多義項)|撫州]]，中州
#[[袁州]]，下州
#[[信州]]，上州
#[[江州]]，中州
#[[虔州]]，中州

==建制嗰歷史==
[[唐朝]]嗰頭先幾年子，[[隋朝]]編制嗰「郡」一下子拕改成哩「州」，「郡太守」也跟到拕改成哩「州刺史」，「緣邊鎮守及襟帶之地，置總管府，以統軍戎」。<ref>《舊唐書》，卷三十八</ref>咁到公元[[622年]]，「[[江州總管府]]」同到「[[洪州總管府]]」就拕設立起來。

江州總管府下頭管到江、鄂、智、浩四隻州。公元[[624年]]，「江州總管府」又接到拕改做「[[江州都督府]]」。等到哩公元[[627年]]，[[林士弘]]嗰勢力拕消滅，江州都督府也拕取消嘍。

洪州總管府起頭係管到洪、饒、撫、吉、虔、南平六隻州。公元[[624年]]，佢拕改做「[[洪州都督府]]」。公元[[628年]]。佢管到洪、饒、撫、吉、虔、袁、江、鄂八隻州。仰上「洪州都督府」拕分為上、中、下三隻等級。公元[[704年]]，改做洪、饒、撫、吉、虔五隻州。等到哩公元[[742年]]，江西各「州」拕改回「郡」，「州刺史」拕改回「郡太守」。公元[[758年]]，「州」、「郡」兩制又拕斢回頭。

公元[[627年]]，「[[江南道]]」設立。公元[[733年]]，江南道拕分做「[[江南東道]]」同到「[[江南西道]]」，「每道置采訪使，檢查非法，如漢刺史之職」。<ref>《舊唐書·地理志序》</ref>江南東道嗰首治係[[蘇州]]，江南西道嗰首治係[[洪州]]。江南西道嗰下頭管到十九隻州，佢俚係：宣、歙、池、洪、江、鄂、岳、饒、虔、吉、袁、信、撫、潭、衡、永、道、郴、邵。<ref>《新唐書》，卷四十一</ref>

公元[[755年]]之後，江西設立「節度使」，箇隻職務管到軍政、財政大權。咁也就出現「藩鎮割據」嗰情況，末後等情況好滴子後，「節度使」就拕改做「觀察使」。公元[[758年]]，「[[洪吉都防禦、團練、觀察、處置使]]」設立，佢「兼莫徭軍使，領洪、吉、虔、撫、袁五州」。<ref>《新唐書》，卷六十八。「莫徭」係許時間[[湖南]]西首嗰非漢族地區。</ref>末後，信州、江州又拕加進來。公元[[764年]]，「洪吉都防禦、團練、觀察、處置使」拕改做「江南西道觀察使」，佢下頭管到洪、饒、吉、江、袁、信、虔、撫等州。<ref>《舊唐書·地理志》</ref>公元[[865年]]，「江南西道觀察使」拕改做「[[鎮南軍節度使]]」。許時間鎮守交趾嗰軍隊係北方人，佢俚不服當地嗰水土氣候，「涉氛瘴死者十七，戰無功，蠻勢蓋張」。<ref>《新唐書》，卷一百八十四</ref>故係江西嗰鎮南軍徵兵三萬，拕派去駐防。

==州嗰設立==
===洪州===
公元[[622年]]，洪州設立。佢下頭管到7隻縣：南昌、豐城、高安、建昌、新吳、武寧、分寧。佢嗰州治係南昌。

===饒州===
公元[[621年]]，饒州設立。佢下頭管到4隻縣：鄱陽、餘干、樂平、浮梁。佢嗰州治係鄱陽。

===吉州===
公元[[622年]]，吉州設立。佢下頭管到7隻縣：廬陵、太和、安福、新淦、永新。佢嗰州治係廬陵。

===撫州===
公元[[622年]]，撫州設立。佢起頭管到臨川、南城、邵武、宜黃、崇仁、永城、東興、將樂八隻縣。公元[[624年]]，永城、東興、將樂拕取消，佢俚同到邵武獨立建州。公元[[625年]]，宜黃也跟到取消。末後撫州嗰下頭就盈4隻縣：臨川、南城、崇仁、南豐。佢嗰州治係臨川。

===袁州===
公元[[621年]]，袁州設立。佢下頭管到7隻縣：宜春、萍鄉、新喻。佢嗰州治係宜春。

===信州===
公元[[758年]]，信州設立。佢下頭管到7隻縣：上饒、弋陽、貴溪、玉山。佢嗰州治係上饒。

===江州===
公元[[621年]]，江州設立。佢下頭管到7隻縣：潯陽、都昌、彭澤。佢嗰州治係潯陽。

===虔州===
公元[[622年]]，虔州設立。佢下頭管到7隻縣：贛、虔化、南康、雩都、信豐、安遠、大庾。佢嗰州治係贛。

==腳注==
{{reflist}}

{{江南西道}}
{{江西嗰行政規劃史}}

[[Category:江西嗰歷史行政規劃]]
[[Category:唐朝時間江西嗰行政規劃]]
