'''唐朝時間江西嗰行政規劃'''係話[[唐朝]]到[[江西]]設置嗰行政規劃。箇時間江西攏共設立八隻州。編制上話，州嗰戶口有4萬以上嗰叫「上州」，州嗰戶口有2萬以上嗰叫「中州」，州嗰戶口不到2萬嗰叫「下州」，故係江西八州同到佢俚嗰級別係：
#[[洪州]]，上都督府
#[[饒州]]，下州
#[[吉州]]，上州
#[[撫州]]，中州
#[[袁州]]，下州
#[[信州]]，上州
#[[江州]]，中州
#[[虔州]]，中州

==建制嗰歷史==
[[唐朝]]嗰頭先幾年子，[[隋朝]]編制嗰「郡」一下子拕改成哩「州」，「郡太守」也跟到拕改成哩「州刺史」，「緣邊鎮守及襟帶之地，置總管府，以統軍戎」。<ref>《舊唐書》，卷三十八</ref>咁到公元622年，「[[江州總管府]]」同到「[[洪州總管府]]」就拕設立起來。

江州總管府下頭管到江、鄂、智、浩四隻州。公元[[624年]]，「江州總管府」又接到拕改做「[[江州都督府]]」。等到哩公元[[627年]]，[[林士弘]]嗰勢力拕消滅，江州都督府也拕取消嘍。

洪州總管府起頭係管到洪、饒、撫、吉、虔、南平六隻州。公元[[624年]]，佢拕改做「[[洪州都督府]]」。公元[[628年]]。佢管到洪、饒、撫、吉、虔、袁、江、鄂八隻州。公元[[704年]]，改做洪、饒、撫、吉、虔五隻州。

公元[[627年]]，「[[江南道]]」設立。公元[[733年]]，江南道拕分做「[[江南東道]]」同到「[[江南西道]]」，「每道置采訪使，檢查非法，如漢刺史之職」。<ref>《舊唐書·地理志序》</ref>江南東道嗰首治係[[蘇州]]，江南西道嗰首治係[[洪州]]。江南西道嗰下頭管到十九隻州，佢俚係：宣、歙、池、洪、江、鄂、岳、饒、虔、吉、袁、信、撫、潭、衡、永、道、郴、邵。<ref>《新唐書》，卷四十一</ref>

貞觀年間，「洪州都督府」拕分為上、中、下三隻等級。等到哩公元[[742年]]，江西各「州」拕改回「郡」，「州刺史」拕改回「郡太守」。公元[[758年]]，「州」、「郡」兩制又拕斢回頭。

==腳注==
{{reflist}}

{{江南西道}}
{{江西嗰行政規劃史}}

[[Category:江西嗰歷史行政規劃]]
[[Category:唐朝時間江西嗰行政規劃]]
