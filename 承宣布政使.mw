'''承宣布政使'''係[[江西]]到[[明]]、[[清]]兩代嗰行政方面嗰最高掌管。佢負責搦政令宣傳到各府、州、縣聽，故係叫「承宣布政使司 布政使」。佢也有「藩司」、「方伯」箇滴子花名。

《歷代職官表·簡釋》裡頭話：
{{Cquote|明代既不能不於府、州之上定一最高級之行政區，又不能不防止離心之傾向，因而特設布政使司。……使其專任方面，而不臨民；且以都指揮使主軍務、按察使典糾劾刑名，而布政使復分為左右，以防其專擅。}}

==官階·品秩==
明朝嗰時間嗰[[巡撫]]不係常設職務，故係布政使係江西嗰首領官。清朝嗰時間江西一下設立巡撫、[[江西總督|總督]]，𠵹布政使就係督撫嗰屬官。

布政使係從二品官，位到巡撫嗰下頭。清朝時間嗰官制，布政使嗰出缺要開列具題，按例由[[按察使]]升任。

==職務·權力==
#承宣政令：布政使搦上級嗰政務、法令宣達到嗰府、廰、州、縣。督促佢俚貫徹實施。
#管理屬官：布政使官吏府、州下頭嗰各級官員，按期搦得佢俚俸祿，考核政績，接得上報督撫。
#掌控財賦：布政使負責徵收全贛各地嗰賦稅，負責財政收支。十年裡頭會統計一道全贛十三府嗰戶籍、稅役、民數、田數箇滴子民事內容。
#三年賓興。提調考試
#參議政務，督撫帶得佢，同得學政、藩司、臬司一下會議進行。

[[Category:江西嗰官制]]

[[ja:承宣布政使]]
[[zh:承宣布政使]]
