'''承宣布政使'''係[[江西]]到[[明]]、[[清]]兩代嗰行政方面嗰最高掌管。佢負責搦政令宣傳到各府、州、縣聽，故係叫「承宣布政使司 布政使」。佢也有「藩司」、「方伯」箇滴子花名。

《歷代職官表·簡釋》裡頭話：
{{Cquote|明代既不能不於府、州之上定一最高級之行政區，又不能不防止離心之傾向，因而特設布政使司。……使其專任方面，而不臨民；且以都指揮使主軍務、按察使典糾劾刑名，而布政使復分為左右，以防其專擅。}}

==官階·品秩==
明朝嗰時間嗰[[巡撫]]不係常設職務，故係布政使係江西嗰首領官。清朝嗰時間江西一下設立巡撫、[[江西總督|總督]]，𠵹布政使就係督撫嗰屬官。[[1748年]]，布政使嗰政治品級正式拕確定，話「督撫總制百官，布、按二司皆其屬吏，應首列督、撫，次列布、按。」

行文嗰時間，藩司寫得督撫，要話「詳」，叫自簡「本司」；督撫寫得藩司就話「札飭」。

布政使係從二品官，位到巡撫嗰下頭。清朝時間嗰官制，布政使嗰出缺要開列具題，按例由[[按察使]]升任。

==職務·權力==
#承宣政令：布政使搦上級嗰政務、法令宣達到嗰府、廰、州、縣。督促佢俚貫徹實施。
#管理屬官：布政使官吏府、州下頭嗰各級官員，按期搦得佢俚俸祿，考核政績，接得上報督撫。
#掌控財賦：布政使負責徵收全贛各地嗰賦稅，負責財政收支。十年裡頭會統計一道全贛十三府嗰戶籍、稅役、民數、田數箇滴子民事內容。
#三年賓興。提調考試
#參議政務，督撫帶得佢，同得學政、藩司、臬司一下會議進行。

==屬官·機制==
承宣布政使嗰衙署就係「承宣布政使司」，佢下頭設有各類內部機構、屬官。

*經歷司 經歷

:佢係從六品嗰品秩。清朝嗰時間，佢係由兵馬司副指揮、京府經歷、布政司都事、按察司經歷、鹽運司經歷或州判箇滴子官員升任來嗰；佢自簡就得升任光祿寺署正、知州或外府通判。

:佢職掌出納文移箇滴子事務，係布政使司嗰衙署裡頭嗰首領官，總理署內嗰各類事務。清朝嗰時間，江西攏共有1隻經歷司經歷。

*照磨所 照磨

:佢係從八品嗰品秩。清朝嗰時間，佢係由按察司照磨、府照磨、同知照磨、通判照磨升任來嗰；佢自簡就得升任布政司都事、州判、按察司知事或外縣縣丞。

:佢職掌照刷宗卷箇滴子事務。清朝嗰時間，江西起頭設立照磨所照磨，1699年拕廢吥嘍。

[[Category:江西嗰官制]]

[[ja:承宣布政使]]
[[zh:承宣布政使]]
