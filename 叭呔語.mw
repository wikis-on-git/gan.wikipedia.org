'''叭呔語'''（Patois）係話任何一種拕認為係非標準嗰[[語言]]，但箇隻用詞嘚[[語言學]]上冇正式定義。佢得指[[嗶嚍語]]、[[呵哩哦囉語]]、[[嘀嘞吐語]]，或者別嗰形式嗰土生本地話，但一般來話不係指[[詈語]]、[[俚語]]箇類黑話。

叭呔語得舞出階級分立，佢俚就係話叭呔語嗰人同得話文學或公眾生活裡頭使用嗰標準、主流語言嗰人。

==詞源==
「Patois」箇隻詞得自[[法語]]，但佢箇源頭哈冇舞清。一種話法話係源自古法語「patoier」<ref>簡明牛津詞典（Concise Oxford Dictionary）</ref>，係話擟擟揢揢、擟手抗腳嗰意思，故係佢可能係形容話各種語言嗰人鬼鬼祟祟嗰相。另一種話法話係佢源自[[拉丁語]]嗰「patria」(母土)<ref>尚孛爾辭典（Chambers Dictionary）</ref>，係形容佢係本地化嗰語言變體。

==使用==
嘚法語國家，自[[1643年]]以來叭呔語拕用過去形容非[[巴黎]]口音嗰法語同得[[地方語言]]，好似[[布羅段語]]、[[厄室唐語]]或[[胡郎科-普羅旺舍語]]。箇隻詞表達出一種覺得箇滴子語言係落後、鄉土、冇文化嗰看法，故係用箇隻詞嗰外地人會拕本地人看做係對佢俚嗰侵犯。法國政治思想家Jean Jaurès就話過「叭呔語就係一隻拕戰敗嗰國家嗰語言」。叭呔語嗰話者可能嘚非貶低、家常嗰語境下用箇隻詞去表示自簡嗰母語。

[[加勒比海]]嗰蠻多英語[[白話]]都拕話做係叭呔語（拕寫做patois或patwah），特別係話[[1934年]]以來[[牙買加]]嗰叭呔語。牙買加叭呔語含得住嘚加勒比海地區好幾隻人種嗰語言嗰詞彙，好似[[拉丁語]]、[[西班牙語]]、[[印度語]]、[[葡萄牙語]]、[[印第安語]]、[[英語]]、[[中國話]]、[[日本話]]同得滴子[[非洲]]話。一滴子島民嗰語言哈拕[[阿拉伯語]]、[[希伯來語]]、[[德語]]、[[荷蘭語]]、[[意大利語]]、[[越南話]]等語言影響。[[哥斯達黎加]]嗰[[大西洋]]沿岸，同得別嗰滴子加勒比島嶼好似[[千里達及托巴哥]]跟到[[南美洲]]嗰[[圭亞那]]也話叭呔語。

==參考==
{{reflist}}

[[Category:語言學]]
