*'''崽'''，《方言》卷十：「崽者，子也，湘沅之會，凡言子者謂之崽。」

{{IPA|贛語叫兒子做「崽」。像南昌ʦai、都昌ʦai、安義ʦai、修水ʦai、平江ʦɑi、陽新ʦɐ、宜豐ʦɑi、新喻ʦai、醴陵ʦai、吉水ʦɔi、南城ʦɛi、建寧ʦei。}}

*'''軚'''，《方言》卷九：「輪，漢楚之間謂之軚。」郭璞注音做「大」。

{{IPA|贛語叫輪子做「軚」，像南昌tʰɔ（唐佐切）。}}

*'''嬉'''、'''愓'''，《方言》卷十：「媱、愓，遊也。江沅之間謂戲做媱，或謂之愓，或謂之嬉。」

{{IPA|贛語叫玩耍做「嬉」或「愓」。像弋陽ɕi、鉛山ɕi、吉水hɛ、蓮花ɕiɛ、建寧hei；安義iɔŋ。}}

*'''菢'''，《方言》卷二：「抱嬎，耦也。荊吳江湖之間抱、嬎，宋穎之間或曰嬎。」《廣韻》去聲號韻薄報切作菢：「菢，鳥孵卵。」

{{IPA|贛語叫母雞孵卵做「菢」，叫孵得小雞嗰母雞做「菢雞婆」。像南昌pʰau、都昌bau、安義pʰau、陽新pʰɒ、宜豐pʰɑu、新喻pʰau、醴陵pʰau、吉水pʰau、茶陵pʰau、餘干pʰau、南城pʰou、建寧pʰau、邵武pʰau。}}

*'''蘿'''，《方言》卷五：「箕，陳魏宋楚之間謂之蘿。」

{{IPA|贛語叫方底圓口用來盛穀米嗰竹器做「蘿」。像南昌lɔ、都昌lɔ、安義lɔ、修水lɔ、平江lo、陽新lo、宜豐lɔ、新喻lɔ、醴陵lo、吉水lɔ、永新lo、茶陵lo、餘干lɔ、弋陽lo、南城lɔ、建寧lɔ。}}

*'''揞'''，《方言》卷五：「揞、揜、錯、摩，藏也。荊楚曰揞。」《廣韻》作烏感切和烏含切兩音。

{{IPA|贛語叫遮擋、遮掩做「揞」。烏感切有像高安ŋom、黎川om；烏含切有像南昌ŋɔn、都昌ŋɔn、安義ŋɔm、永新ɛ&#x0303;i、餘干ŋon、南城ŋøn、建寧ɔm。}}

*'''雁鵝'''，《方言》卷八：「鴈，南楚之外謂之鵝。」

{{IPA|贛語叫大雁做「雁鵝」。像南昌ŋaŋ ŋo、安義ŋaŋ ŋɔ、醴陵ŋaŋ ŋo、萍鄉ŋai ŋɔ、新喻ŋai ŋɔ、吉水ŋai ŋɔ、永新ŋaŋ ŋo、茶陵ŋaŋ ŋo、建寧ŋat ŋɔ。}}

*'''曉'''，《方言》卷一：「黨，曉，哲，知也。楚謂之黨，或曰曉。」

{{IPA|贛語叫知道做「曉得」。像南昌ɕiɛu tɛt、都昌ɕiəu tɛ、安義ɕiau tɛʔ、修水ɕiau tɛʔ、平江ɕiɛu tɛt、宿松ɕiau tɛ、宜豐ɕiɛu tɛt、新喻sɛu tɛ、醴陵ɕiau te、吉水ɕiau tɛ、永新ɕiɒ tɛ、茶陵ɕiɒ tɛ、餘干ɕiɛu tɛkŋ、弋陽ɕiau ti、南城sau tɛiʔ、建寧hiau tək、邵武xiəu tie。}}

*'''拌'''，《方言》卷十：「楚人凡揮棄物，謂之拌。」《廣韻》平聲恒韻普官切：「拌，棄也。俗作拚。」

{{IPA|今贛語叫不要命做「拚命」。像南昌pʰɔn miaŋ、安義pʰɔn miaŋ、高安pʰɛn miaŋ、新喻pʰɔn miaŋ、萍鄉pʰɔ&#x0303; mia&#x0303;、醴陵pʰo&#x0303;ŋ miaŋ、建寧pʰɔn miaŋ、邵武pʰon miaŋ。}}

*'''摣'''，《方言》卷十：「抯、摣，取也。南楚之間凡取物溝泥中謂之抯，或謂之摣。」

{{IPA|贛語叫抓取做「摣」。像南昌ʦa、都昌ʦa、安義ʦa、修水ʦa、平江ʦɒ、宜豐ʦɒ、新喻ʦa、宜春ʦa、吉水ʦa、永新ʦa、餘干ʦa、弋陽ʦa、撫州ʦa、南城ʦa。}}

*'''簍'''，《方言》卷十三：「𥱿小者，南楚謂之簍。」

{{IPA|贛語叫圓形竹器做「簍」。像南昌lɛu、都昌ləu、安義lau、修水lɛi、平江lɛu、、宜豐lœu、新喻lɛu、醴陵lei、吉水lɛu、永新lœ、茶陵lø、餘干lɛu、弋陽liu、南城liɛu、建寧ləu、邵武lɛu。}}

*'''撏'''，《方言》卷一：「撏、攓、摭、挻，取也。南楚曰攓，陳宋之間曰摭，魏魯揚徐荊衡之郊曰撏。」《集韻》注做「徐廉切」。

{{IPA|今贛語叫拔（雞毛）做「撏」。像南昌ʨʰiɛn、安義ʨʰiɛm、陽新ʦʰie&#x0303;、宿松ʨʰiɛn、高安ʦʰiɛm、宜豐ʨʰiɛn、新喻ʨʰiɛn、醴陵ʨʰie&#x0303;ŋ、吉水ʨʰiɛn、茶陵ʦʰie&#x0303;、餘干ʨʰien、弋陽ʨʰiɛn、南城ʨʰian、黎川tʰian。}}

*'''夥'''，《史記·陳涉世家》記載陳涉做王之後，他的鄉人來看他，『入宮，見殿屋帷帳，客曰：「夥頤，涉之做王沈沈者」，楚人謂多做夥，故天下傳之。』《方言》卷一：「凡物盛多謂之寇……楚魏之際曰夥。」《廣韻》：「夥，胡火切，楚人云多也。」

{{IPA|今贛語叫多做夥，像邵武vai。}}

*'''筲'''，《方言》卷十三：「簇，南楚謂之筲。」

{{IPA|贛語叫一種竹器做「筲箕」。像南昌sau ʨi、都昌sau ʨi、安義sau ʨi、修水sau ʨi、平江sau ki、宜豐sau ʨi、新喻sau ʨi、醴陵sau ʨi、吉水sau ʨi、永新sau ʨi、茶陵sau ʨi、餘干sau ʨi、弋陽sau ʨi、南城sau ʨi、黎川sau ki、建寧sau kə。}}

*'''箬'''，《說文·竹部》：「箬，楚謂竹皮曰箬。」《玉篇·竹部》：「箬，竹大葉。」

{{IPA|贛語叫粽葉做箬，像南昌iok。}}

*'''柿'''，《說文·木部》：「柿，削木朴也。從木，市聲。陳楚謂櫝做柿。」《廣韻》去聲廢韻芳廢切：「柿，斫木札也。」

{{IPA|贛語叫鉋花做「柿」。像南昌pʰau pʰi ʦʰɿ、安義pʰi li、陽新 məu fɐ。}}此處讀若重唇是古音的保留。

*'''睇'''，《說文·目部》：「睇，目小視也。南楚謂眄曰睇。」

{{IPA|今贛語叫側視做「睇」，像南昌tia。}}

*'''潭'''，《楚辭·釋水》：「長瀨湍流，泝江潭兮。」《一切經音義》卷三十六：「潭，閑也。南楚之人謂深水曰潭。」

{{IPA|贛語叫溪流深水處做潭，像南昌就有「腳魚潭」。江西境內多處也常以潭作做地名通名，有名諸像[[鷹潭]]等。潭，南昌tʰan、安義tʰɔm、茶陵tʰa&#x0303;、永新tʰa&#x0303;、吉水han、醴陵tʰaŋ、新喻tʰan、宜豐tʰɑn、宿松tʰon、餘幹tʰon、弋陽tʰan、南城han、建寧ham、邵武tʰan。}}

*'''倢'''，《方言》卷一：「虔、懁，慧也。秦謂之謾，晉謂之貍，宋楚之間謂之倢。」

{{IPA|贛語話人機靈係「倢」。像南昌ʨiak、安義ʨiak。}}

*'''摸'''，《方言》卷一：「張小使大謂之廓，陳楚之間謂之摸。」

{{IPA|贛語話賣力掰開東西或張開腿做「摸」。像修水maʔ、宜豐mɑʔ、新喻ma、萍鄉ma、醴陵maʔ、吉水maʔ、南城maʔ、建寧mak。}}

*'''誺'''，《方言》卷十：「誺，不知也。沅澧之間，凡相問而不知答曰誺。」

{{IPA|贛語叫忘記做「誺」。像安義lai、修水lai、平江lɑi、上高lai、宜豐lɑi、新喻lai、醴陵lai、吉水lai、餘干lai、弋陽lai、南城lai、建寧lai。}}

*'''㧾'''，《方言》卷十：「南楚凡相推搏曰㧙，或曰㧾。」《集韻》：「㧾，楚謂擊做㧾。」

{{IPA|贛語叫擊打做「㧾」，像南昌fu。}}

*'''僄'''，《方言》卷十：「𠆩、僄，輕也。楚凡相輕薄謂之相𠆩或謂之僄也。」《說文》：「輕也。」

{{IPA|贛語叫重量少做「僄輕」，像南昌pʰiɛu ʨʰiaŋ。}}

*'''謰謱'''，《方言》卷十：「㘓哰……南楚曰謰謱。」戴震疏證引《說文》：「多言也。」又引《廣韻》：「嗹嘍，言語繁絮貌。」

{{IPA|贛語話嘮叨做「謱謰」，是古語之反，像南昌lɔ liɛn。}}

*'''杜狗'''，《方言》卷十一：「螻蛄……南楚謂之杜狗。」

{{IPA|贛語叫螻蛄做「土狗」，像南昌tʰu kiɛu。}}

==別嗰條目==
*[[楚國]]
*[[贛語嗰歷史]]
*[[贛語中嗰古百越語詞一覽]]
*[[贛語中嗰古吳語詞一覽]]

==參考來源==
*《贛語聲母的歷史層次研究》，萬波，香港中文大學博士論文
*《福建方言》，李像龍

{{Expand list}}
[[Category:贛語]]
