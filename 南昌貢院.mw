[[File:南昌貢院.jpg|thumb|200px|南昌貢院]]
'''南昌貢院'''係[[江西]]古時間舉行科舉[[鄉試]]嗰考場所在。到[[1905年]]科舉制度拕廢吥以前，全贛嗰秀才會三年一到嗰來南昌貢院參加比試，考中及第嗰就係「舉人」，頭名舉人稱「解元」。

==歷史==

先頭南昌攏共有兩隻貢院，一隻位嘚[[進賢門]]嗰內首，一隻位嘚[[八一公園]]。進賢門嗰許隻係[[南宋]]嗰時間做起來嗰，歷史早，故係拕叫做「老貢院」，佢嗰原址係今下嗰[[松柏巷]]同得[[廉讓里巷]]之間嗰巷道，即老貢院巷嗰36號。

《南昌縣誌》（[[清]]·光緒三十三年版，1907年）話[[1519年]]嗰時間，[[明]]·寧王[[朱宸濠]]到[[南昌]]做起「陽春書院」。[[1522年]]，書院拕搬到[[東湖]]，故係改叫「東湖貢院」。[[1545年]]，東湖貢院[[火災|走火]]拕燒吥嘍。

[[1653年]]，陽春書院拕改做貢院。[[1681年]]，江西巡撫[[安世鼎]]搦貢院遷到東湖嗰東北首（今下嗰[[民德路]]嗰東段），做嗰時間規模都做得相當大。[[1801年]]，東湖貢院拕改做鄉試嗰分試之所。末後東湖[[水災|水澇]]，水湓到舷上來，陽春書院拕改做貢院。末後陽春書院接得走火，貢院拕遷到東湖過，箇之後陽春書院被稱為「老貢院」。

[[1898年]]，科舉制度拕[[清朝]]廢除，開始作興[[新學]]，𠵹南昌貢院就拕改做別用。[[1930年]][[9月8號]]，江西省政府拆吥東湖貢院，改做[[江西省體育場|省體育場]]同得[[湖濱公園]]（即箇下嗰[[江西賓館]]、[[江西省人民政府外事僑務辦公室|省外辦]]、[[八一公園]]），盈嗰地就做路、做屋。貢院拆下來嗰材料拕用去做「平安堡」。呷「貢院」到南昌就光係隻歷史名詞嘍。

{{老南昌}}

[[Category:南昌嗰建築]]

[[zh:南昌貢院]]
