'''樟樹市'''係[[中國]][[江西]]中間頭嗰一隻地級市，佢嗰南首係[[鄱陽湖平原]]，歸[[宜春]]管到。

==歷史==

[[南唐]]升元二年（公元938年），高安嗰建安、修德，新淦嗰崇學三隻拕劃到清江縣，設到瀟灘鎮（今日嗰臨江鎮）。

[[北宋]]淳化三年（公元992年），清江、新淦、新喻三隻縣設成'''臨江軍'''，清江係附郭縣首。

[[元代]]改臨江路。

[[明朝]]改臨江府。[[清朝]]接到沿明制。

1949年6月19日，清江縣人民政府設到樟樹鎮，7月15日遷到臨江鎮，1950年3月27日返遷樟樹鎮。

1988年10月26日，撤吥清江縣同到樟樹鎮，設樟樹市。

==區劃==

今日攏共管到

*五隻街道：鹿江街道、淦陽街道、城北街道、福城街道、大橋街道 
*十隻鎮：臨江鎮、黃土崗鎮、劉公廟鎮、店下鎮、觀上鎮、閣山鎮、昌傅鎮、永泰鎮、經樓鎮、義成鎮 
*四隻鄉：洲上鄉、中洲鄉、洋湖鄉、吳城鄉 

==地理==

樟樹嗰東南首、西北首儘係山地丘陵，中間嗰贛江同袁水沿上係平原。

袁水到市區西頭匯到[[贛江]]。

==藥都==

樟樹係好有名嗰藥都，自古有「藥不過樟樹不靈」嗰話法。「樟樹幫」做嗰中藥飲片一逕都非常辣。

==交通==

*鐵路：[[浙贛鐵路]]穿過市區，設樟樹站；[[京九鐵路]]到東南首穿過，設樟樹東站。 
*公路：105國道，滬昆高速公路同贛粵高速公路到昌傅鎮交匯。 
*水路：贛江幹流縱貫本市。市區有贛江鐵路大橋同到贛江公路大橋，兩橋之間係港區。 
*航空：東南首有隻軍用機場。 

==風景==

*[[吳城商代遺址]]
*[[築衛城遺址]]
*[[閣皂山國家森林公園]]

==外部連結==
* [http://www.china-zhangshu.gov.cn 樟樹人民政府網]
* [http://www.jxzs.com/ 樟樹熱線]
* [http://www.zsman.com 樟樹人論壇]
* [http://www.xzqh.org/quhua/36jx/0982zs.htm 行政區劃網]
{{江西嗰行政區劃}}

[[Category:江西嗰地級市]]

[[en:Zhangshu]]
[[fr:Zhangshu]]
[[zh:樟樹]]
