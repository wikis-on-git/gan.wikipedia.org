==生平==
十代天師諱子祥字麟伯，德信之長子，博覽諸經，究探今古，襲儒衣冠。仕隋為洛陽尉，未幾，棄官襲教，從學者數百人，養生有術，顏容益少，常若二十歲人。服食精煉，能吐腹中丹置掌中完翫弄，或夜投器中，光芒穿屋，尋復嚥之。嘗遊河洛，登嵩山中峰石室，樂其幽勝，時夜忽聞兵騎聲，有二神吏謁曰：「東嶽主者道過謁天師。」主者曰：「昔會聖師於青城，今四百餘載，自魏晉以來，亂離已久，生靈受害，罪業牽纏無由解脫，今嶽司有幸，重遇聖師，願乞廣宣符籙，庶俾超化。」言訖辭去，天師還山，分遣弟子宣化四方，以積玄功，壽一百二十而化，舉棺甚輕，葬之夕，墓忽有穴，其塚開視，所存惟衣服爾。

元順帝至正十三年贈上清玄妙太虛真君。

--[[User:Symane|Symane]] 2009年5月11日 (禮拜一) 17:38 (UTC)
