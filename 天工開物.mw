《'''天工開物'''》係[[宋應星]]到[[1637年]][[5月]]正式出版嗰一本[[百科全書]]。箇本書含到非常闊嗰範圍嗰科學知識，像各種嗰火藥武器等。但等到[[清朝]]嗰時間，官府壟斷《天工開物》裡頭嗰蠻多嗰技術，故係箇本書嗰清朝印本冇有幾多，戲得佢嗰原本哈拕保留到[[日本]]。

==內容==
箇本書攏共有十八卷，全書記錄一百三十多隻技術經濟數據，同到附帶一百二十三幅插圖，跟二百七十多隻現場操作嗰勞工形象。佢嗰「物種發展變異理論」、「動物雜交培育良種」都係許時間嗰世界嗰首創發明。別嗰像煉鋅制法、瓦斯排空、巷道支扶、化學質量守恒道理箇滴子領域知識都係非常超前嗰。

《天工開物》嗰章節內容都拕分化做幾隻獨立嗰大類，佢俚係：
#上篇：
##乃粒：作田嗰技術
##乃服：做衣裳嗰技術
##彰施：植物染色嗰技術
##粹精：深加工穀類嗰技術
##作鹹：產鹽嗰技術。
##甘嗜：做糖養蜂嗰技術#中篇：
##陶埏：做磚瓦陶器嗰技術
##冶鑄：冶金嗰技術
##舟車：做車船嗰技術
##錘鍛：煉金嗰技術
##燔石：做石灰、煤炭嗰技術
##膏液：提煉油脂嗰技術
##殺青：造紙嗰技術
#下篇： 
##五金：採金嗰技術 
##佳兵：做兵器嗰技術
##丹青：做墨硯顏料嗰技術
##麹櫱：釀酒嗰技術
##珠玉：採玉嗰技術

==出版==
從《天工開物》1637年頭版正式發行以來，佢已經拕再版哩幾十次，哈前後到朝鮮、法國、英國、俄國、德國、美國等國家翻譯出版。<ref>[http://iask.sina.com.cn/b/4659250.html 《天工開物》嗰歷史地位]</ref>

==評價==
[[英國]]生物學家[[達爾文]]話箇本書係「權威著作」。<ref>[http://big5.cri.cn/gate/big5/gb.cri.cn/1321/2006/09/13/1569@1216742.htm CRI online]</ref>[[法國]]漢學家盧蓮（Stanislas Julien）話佢係本「技術百科全書」。<ref>[http://www.zgfx.gov.cn/ReadNews.asp?NewsID=528 奉新縣人民政府]</ref>[[日本]]哲學家三枝博音話佢係「中國有代表性嗰技術書」。<ref>[http://www.zgfx.gov.cn/ReadNews.asp?NewsID=528 奉新縣人民政府]</ref>[[英國]]漢學家李約瑟話佢係「十七世紀早期嗰重要工業技術著作」。<ref>[http://www.iljh.ilc.edu.tw/iljhs/asp_page/%B1%D0%BE%C7%A5%AD%A5x/teacher/%B6%C0%AC%FC%B4f/%B1%D0%BE%C7%B8%EA%B7%BD/%A4%A4%B0%EA%AA%BA%A8f%BCw%C3%B9--%A7%BA%C0%B3%ACP.doc 中國嗰狄德羅 宋應星]</ref>

==參考資料==
{{reflist}}

==別嗰條目==
*[[宋應星]]
{{wikisource}}

[[Category:江西嗰文學]]

[[ja:天工開物]]
[[zh:天工开物]]
