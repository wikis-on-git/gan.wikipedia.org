[[File:江西地方銀行拾圓 1924.png|thumb|200px|江西地方銀行發行嗰拾圓]]
'''江西地方銀行'''係到[[1925年]]，由[[贛省銀行]]、[[江西公共銀行]]、[[江西官銀錢號]]三間銀行合併到[[江西銀行]]，接得改組成立嗰。佢係官督商辦，額定嗰官股係200萬元，商股100萬。實收嗰現金有官股二十五萬，商股五十六萬，<ref>《江西金融概況》，52頁，《工商半月刊》，第6卷第21號</ref>別嗰係公債券。

江西地方銀行收還先頭三間銀行發行嗰紙幣，但係自簡接得濫發貨幣。[[1926年]][[7月10號]]，江西地方銀行燒吥嘍收還嗰贛省銀行嗰鈔票，攏共有3776770元嗰冇發行嗰3000文、160600文嗰100文、258750文嗰發行正嗰100文。<ref>《銀行月刊》，第6卷第8號，1926年8月</ref>

[[北伐戰爭]]嗰時間，江西軍閥[[鄧如琢]]為得籌集軍餉，下令江西地方銀行發行400萬串嗰銅元票，1300萬嗰冇本金嗰鈔票，裡頭有滴子嗰票面寫得「復興隆」三隻字。北伐軍佔得南昌後，江西地方銀行宣佈破產，佢發行嗰「復興隆」紙幣拕宣佈作毀、禁止使用，別嗰鈔票抵得本身價值嗰2折，銅元票抵得5折。

{| class="wikitable" border="1" cellpadding="4" cellspacing="0" align="center"
|-
|+江西官銀錢總號嗰紙幣發行簡表
|-
!類別 || 時間 || 面額 || 尺寸（長×闊） || 色氣 || 備註
|-
|銅元券 || 1923年 || 10枚 ||  ||  || 
|-
|銀元券 || 1924年 || 1元 ||  ||  || 加蓋贛省銀行嗰印
|-
| ||  || 5元 || 175 91 || 紫、多色/紅 || 加蓋贛省銀行嗰印
|-
| ||  || 10元 || 176 97 || 青、多色/桔 || 加蓋贛省銀行嗰印
|}

==參考資料==
{{reflist}}

[[Category:江西嗰銀行]]
