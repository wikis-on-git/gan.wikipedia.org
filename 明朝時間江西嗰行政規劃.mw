'''明朝時間江西嗰行政規劃'''係話[[明朝]]到[[江西]]設置嗰行政規劃。

==建制過程==
[[元朝]]末年，大漢皇帝[[陳友諒]]佔到江西嗰地盤。1362年，佢嗰手下[[龍興路]]守將[[胡廷瑞]]投抗[[朱元璋]]，朱元璋仰上搦龍興璐改做[[洪都府]]，讓佢嗰侄子[[朱文正]]帶兵鎮守南昌城。箇年正月，[[江西行省]]拕設立，首治係[[吉安]]，第月，首治拕遷到[[南昌]]。末後陳友諒到[[鄱陽湖之戰]]裡頭拕打敗，佢嗰大漢政權覆滅，江西嗰全境都歸明朝嘍。

[[1370年]]，[[江西都衛]]拕設立。[[1375年]]，「江西都衛」拕改做「[[江西都指揮使司]]」。第年，「江西行省」拕改做「[[江西承宣布政使司]]」。

[[明朝]]初年，明太祖朱元璋沿用元朝嗰行政制度。末後佢覺得咁一隻行政區大傷嘍，故係到[[1376年]]，佢廢除行中書省制度，改做「承宣布政使司」；行省平章政事，左、右丞箇滴子官職也拕罷除，參知政事拕改做「布政使」。

咁，箇時間江西嗰行政最高長官就係「布政使」，軍事最高長官係「都指揮使司」，監察最高長官係「提刑按察使司」。箇三隻部門互相獨立，互不統轄。

江西布政司、按察司另外設立5隻「道」，去管理全贛十三府。永樂年間，布政司嗰參政、參議開始分司諸道，叫「分守道」；明朝頭幾年，按察司嗰副使、僉事分司諸道，叫「分巡道」。分守道、分巡道嗰駐地有時間會設到一塊子，有時間分設兩地。

[[1425年]]之後，有滴子分守道、分巡道哈會接到設立一隻「兵備道」，去整飭軍事。佢下頭設立一隻「督糧道」，駐南昌；一隻「督冊道」；一隻「屯田道」，同得管理驛傳道；一隻「提督學道」；一隻「清軍道」。

[[1497年]]，江西設立「南贛巡撫」，巡撫南、贛、汀、韶等處地方提督軍務，駐地贛州。[[1516年]]，「南贛巡撫」拕改做「提督軍務」。[[1566年]]，定名做「巡撫」管得南安、贛州、南雄、韶州、汀州、郴州箇滴子地方。

[[1521年]]後，江西最終設立「三衛十一千戶」嗰衛所制度。江西嗰[[江西明代藩王世系一覽|三大藩王]]也提供三隻「儀衛司」，淮王、益王維持兩群牧所。

==行政機構==
===十三府===
宋朝以降，[[宋朝]]嗰十三州軍、[[元朝]]嗰十三路、到[[明朝]]嗰十三府，江西嗰行政系統已經完善。宋代嗰時間江西攏共六十八縣，元代添加一隻永寧縣，明朝嗰時間接到添加九隻縣，咁擱擱攏攏就係78縣。1503年，寧縣拕升做寧州，咁就係係「明朝十三府七十七縣」。

#[[南昌府]]：[[南昌]]、[[新建]]、[[豐城]]、[[進賢]]、[[奉新]]、[[靖安]]、[[武寧]]
#[[瑞州府]]：[[高安]]、[[上高]]、[[新昌]]
#[[南康府]]：[[星子]]、[[都昌]]、[[建昌]]、[[安義]]
#[[饒州府]]：[[鄱陽]]、[[餘干]]、[[安仁]]、[[萬年]]、[[樂平]]、[[德興]]、[[浮梁]]
#[[九江府]]：[[德化]]、[[瑞昌]]、[[德安]]、[[湖口]]、[[彭澤]]
#[[吉安府]]：[[廬陵]]、[[吉水]]、[[永豐]]、[[泰和]]、[[萬安]]、[[龍泉]]、[[永新]]、[[永寧]]、[[安福]]
#[[撫州府]]：[[臨川]]、[[東鄉]]、[[金溪]]、[[崇仁]]、[[宜黃]]、[[樂安]]
#[[建昌府]]：[[南城]]、[[瀘溪]]、[[南豐]]、[[廣昌]]
#[[袁州府]]：[[宜春]]、[[分宜]]、[[萬載]]、[[萍鄉]]
#[[臨江府]]：[[清江]]、[[新淦]]、[[峽江]]、[[新喻]]
#[[廣信府]]：[[上饒]]、[[永豐]]、[[玉山]]、[[鉛山]]、[[興安]]、[[弋陽]]、[[貴溪]]
#[[南安府]]：[[大庾]]、[[崇義]]、[[南康]]、[[上猶]]
#[[贛州府]]：[[贛]]、[[雩都]]、[[興國]]、[[寧都]]、[[石城]]、[[瑞金]]、[[會昌]]、[[安遠]]、[[長寧]]、[[信豐]]、[[龍南]]、[[定南]]

===五道===
[[明朝]]嗰時間，江西哈設立幾隻「道」去管理諸「府」。「道」有督收錢糧、巡察治狀箇滴子職能。箇係因為許時間江西各府嗰經濟繁盛，咁賦稅收算、政務官制嗰工作量就非常大。

江西布政司、按察司攏共設立5隻「道」，佢俚係<ref>[[張天复]]，《廣皇輿考》</ref>：

{| class="wikitable"
! width="20%"| 道
! width="20%"| 下轄諸府
! width="20%"| 分守道駐地
! width="20%"| 分巡道駐地
! width="20%"| 兵備道
|-
|[[南瑞道]]
|[[南昌府]]、[[瑞州府]]
|[[南昌府|南昌]]
|[[南昌府|南昌]]
|[[寧州]]
|-
|[[湖東道]]
|[[廣信府]]、[[撫州府]]、[[建昌府]]
|[[廣信府|廣信]]
|[[建昌府|建昌]]
|[[建昌府|建昌]]
|-
|[[湖西道]]
|[[袁州府]]、[[臨江府]]、[[吉安府]]
|[[臨江府|臨江]]
|[[吉安府|吉安]]
|
|-
|[[饒南九道]]
|[[饒州府]]、[[南康府]]、[[九江府]]
|[[饒州府|饒州]]
|[[九江府|九江]]
|
|-
|[[贛南道]]
|[[贛州府]]、[[南安府]]
|[[南安府|南安]]
|[[贛州府|贛州]]
|
|}

===五衛===

江西到[[1370年]]建立「都衛」嗰軍事制度，[[1374年]]搉定衛所編製，[[1375年]]設立「都指揮使司」。

每隻衛所前後種左右有五千戶所，大概5600喇子人。1120隻人做一隻「千戶所」；112隻人做一隻「百戶所」。一隻百戶所下頭設立總旗2人、細旗10人、100隻兵。

[[1380年]]，江西都司嗰「五衛九千戶」係：

*南昌左衛
*南昌前衛
*袁州衛
*贛州衛
*吉安衛
**饒州千戶所
**安福千戶所
**會昌千戶所
**永新千戶所
**南安千戶所
**建昌千戶所
**撫州千戶所
**鉛山千戶所
**廣信千戶所

[[1521年]]，南昌左衛同得南昌前衛拕合并做「南昌衛」，吉安衛拕降做「吉安千戶所」，新添一隻「信丰千戶所」。

==內文註腳==
{{reflist}}

==參考資料==
*《江西史稿》，許懷林，江西高校出版社 
*《明代政區沿革綜表》，牛平漢，中國地圖出版社，1997，ISBN 7503115408 
*《中國歷代行政區劃》，張明庚、張明聚，中國華僑出版社，1996年，ISBN 7801200764 

{{江西布政使司}}
{{江西嗰行政規劃史}}

[[Category:江西嗰歷史行政規劃]]
[[Category:明朝時間江西嗰行政規劃]]
