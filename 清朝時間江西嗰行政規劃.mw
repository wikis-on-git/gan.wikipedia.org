'''清朝時間江西嗰行政規劃'''係話[[清朝]]到[[江西]]設置嗰行政規劃。

==行政規劃==
===十三府一州===
[[清朝]]嗰頭下子，江西接得承繼「[[明朝時間江西嗰行政規劃|明朝十三府]]」嗰行政建制。等到[[1754年]][[6月3號]]，寧都拕升級做[[寧都州|直隸州]]，𠵹江西嗰最高行政劃分就變做「十三府一州」嗰框架，佢俚分頭係南昌府、瑞州府、南康府、饒州府、九江府、吉安府、撫州府、建昌府、袁州府、臨江府、廣信府、南安府、贛州府同到寧都州。

『'''南昌府'''』

[[南昌府]]係[[清朝]]時間[[江西]]嗰首治所在。佢下頭管到七隻縣，佢俚係南昌、新建、豐城、進賢、奉新、靖安、武寧、義寧州。<ref name="Konghi_18">《康熙會典》，卷十八</ref><ref name="Tungzi_2">雍正版《江西通志》，卷二</ref>

[[1730年]][[1月23號]]，[[新建縣]]管得嗰吳城鎮拕劃到[[南康府]]管到嗰[[星子]]。<ref name="Sizung_89">《世宗實錄》，卷八十九</ref>[[1765年]][[吳城]]又拕劃還新建。<ref>《嘉慶重修一統志》，卷三〇九</ref> 

[[1801年]][[5月5號]]，寧州因故拕改名做[[義寧州]]。<ref>《仁宗實錄》，卷八十一</ref> 

[[1910年]][[11月18號]]，[[瑞州府]]管得嗰[[銅鼓廳]]拕劃到[[南昌府]]。<ref name="Ceu_77">《宣統二年十月十七日硃批民政部吏部會奏摺》-《清代地理沿革表》，頁七十七，趙泉澄</ref>

『'''瑞州府'''』

[[瑞州府]]下頭管到三隻縣，佢俚係高安、上高、新昌。<ref>《讀史方輿紀要》，卷八十四</ref><ref name="Tungzi_2" /> 

[[1907年]][[1月27號]]，到銅鼓營地設置[[銅鼓廳]]，拕劃到[[瑞州府]]。<ref name="Guongsu_32">《光緒三十二年十二月十四日硃批吳士鎰奏摺》</ref>[[1910年]][[11月18號]]，銅鼓廳拕劃到[[南昌府]]。<ref name="Ceu_77" />

『'''南康府'''』

[[南康府]]下頭管到四隻縣，佢俚係星子、都昌、建昌、安義。<ref name="Konghi_18" /><ref name="Tungzi_3">雍正版《江西通志》，卷三</ref>

[[1730年]][[1月23號]]，[[南昌府]]嗰吳城鎮拕劃到[[星子]]。<ref name="Sizung_89" />[[1765年]]，又拕劃還南昌府嗰[[新建]]。<ref>《嘉慶重修一統志》，卷三〇九</ref>

『'''饒州府'''』

[[饒州府]]下頭管到七隻縣，佢俚係鄱陽、餘干、安仁、萬年、樂平、德興、浮梁。<ref name="Konghi_18" /><ref name="Tungzi_3" />

『'''九江府'''』

[[九江府]]下頭管到五隻縣，佢俚係德化、瑞昌、德安、湖口、彭澤。<ref name="Konghi_18" /><ref name="Tungzi_3" />

[[1768年]][[9月24號]]，[[湖北]]嗰蘄州管得小江口地拕劃到[[德化]]。<ref>《高宗實錄》，卷八一六</ref>

『'''吉安府'''』

[[吉安府]]下頭管到九隻縣，佢俚係廬陵、吉水、永豐、泰和、萬安、龍泉、永新、永寧、安福。<ref name="Konghi_18" /><ref name="Tungzi_2" />

[[1743年]][[12月9號]]，到蓮花橋地設置[[蓮花廳]]，拕劃到[[吉安府]]。<ref>《乾隆八年十二月二十四日硃批張廷玉題奏》</ref>

『'''撫州府'''』

[[撫州府]]下頭管到六隻縣，佢俚係臨川、東鄉、金溪、崇仁、宜黃、樂安。<ref name="Konghi_18" /><ref name="Tungzi_2" />

『'''建昌府'''』

[[建昌府]]下頭管到五隻縣，佢俚係南城、瀘溪、南豐、廣昌、新城。<ref name="Konghi_18" /><ref name="Tungzi_3" />

『'''袁州府'''』

[[袁州府]]下頭管到四隻縣，佢俚係宜春、分宜、萬載、萍鄉。<ref name="Konghi_18" /><ref name="Tungzi_2" />

『'''臨江府'''』

[[臨江府]]下頭管到四隻縣，佢俚係清江、新淦、峽江、新喻。<ref name="Konghi_18" /><ref name="Tungzi_2" />

『'''廣信府'''』

[[廣信府]]下頭管到七隻縣，佢俚係上饒、廣豐、玉山、鉛山、興安、弋陽、貴溪。<ref>《讀史方輿紀要》，卷八十</ref><ref name="Tungzi_3" />

[[1731年]][[4月22號]]，[[永豐]]拕改做[[廣豐]]。<ref>《世宗實錄》，卷一〇四</ref>

『'''南安府'''』

[[南安府]]下頭管到四隻縣，佢俚係大庾、崇義、南康、上猶。<ref>《讀史方輿紀要》，卷八十八</ref><ref name="Tungzi_3" />

『'''贛州府'''』

[[贛州府]]起頭管到十二隻縣，佢俚係贛、雩都、信豐、興國、會昌、安遠、龍南、定南、長寧、寧都、瑞金、石城。<ref name="Konghi_18" /><ref name="Tungzi_3" />

[[1754年]][[6月3號]]。寧都拕升做[[寧都州|寧都直隸州]]，[[瑞金]]、[[石城]]兩隻縣一下劃到寧都州管。<ref name="Kienlung_19">《乾隆十九年閏四月十三日硃批傅恆題奏》</ref>

[[1773年]][[8月23號]]，[[定南]]拕升做[[定南廳]]。<ref>《高宗實錄》，卷九三八</ref>

[[1903年]][[7月14號]]，設置[[虔南廳]]，拕劃到[[贛州府]]，[[龍南]]嗰大龍鎮等三隻堡、[[信豐]]嗰揚溪等四隻堡一下劃到佢管。<ref>《德宗實錄》，卷五一七</ref>

『'''寧都州'''』

[[寧都]]起頭係贛州府嗰一隻縣。<ref name="Konghi_18" /><ref name="Tungzi_3" />

[[1754年]][[6月3號]]。寧都拕升做[[寧都州|寧都直隸州]]，[[瑞金]]、[[石城]]兩隻縣一下劃到寧都州管。<ref name="Kienlung_19" />

===五衛十二所===
清朝嗰時間，江西擱擱攏攏設置五隻衛、十二隻所<ref>《讀史方輿紀要》，卷八十四～八十八</ref><ref name="Tungzi_17">光緒版《江西通志》 ，卷十七</ref>：
*南昌衛
*南昌左衛
*九江衛
*袁州衛
*贛州衛
**饒州所
**廣信所
**鉛山所
**建昌所
**撫州所
**吉安所
**安福所
**永新所
**龍泉所
**信豐所
**會昌所
**南安所

[[1655年]]，龍泉、信豐、會昌、南安四隻所拕併進贛州衛。<ref name="Fidien_116">《雍正會典》，卷一一六</ref>

[[1669年]]，南昌左衛拕併進南昌衛。<ref name="Fidien_116" />

[[1765年]]，建昌所拕併進永新所，永新所改叫永建所。<ref name="Tungzi_17" />

[[1819年]]，贛州衛拕改做贛州所。<ref>光緒版《江西通志》，卷八十五</ref>

[[1902年]]，南昌、九江、袁州三隻衛，贛州、饒州、廣信、鉛山、撫州、吉安、安福、永建八隻所一下拕裁撤。<ref>《光緒二十八年正月十七日內閣上諭》</ref>

===四道===
『'''南撫建道'''』

[[1731年]][[5月]]，「南撫建道」（或叫「督糧道」）管到南昌、撫州、建昌三隻府嗰事務。道治拕設到[[南昌府]]。<ref name="Tungzi_48">雍正版《江西通志》，卷四十八</ref>

『'''瑞袁臨道'''』

[[1731年]][[5月]]，「驛鹽道」管到袁州、瑞州、臨江三隻府嗰事務。道治拕設到[[南昌府]]。<ref name="Tungzi_48" />

[[1907年]][[1月27號]]，道治拕改到[[袁州府]]嗰[[萍鄉]]，末後道名拕改做「瑞袁臨道」。<ref name="Guongsu_32" />

『'''廣饒九南道'''』

[[1670年]]，「饒南九道」管到饒州、南康、九江三隻府嗰事務。道治拕設到[[饒州府]]。<ref name="Tungzi_20">雍正版《江西通志》，卷二十</ref>

[[1731年]][[5月]]，[[廣信府]]拕劃進， 𠵹就改名做「廣饒九南道」。<ref name="Tungzi_48" />

[[1778年]]，道治拕設到[[九江府]]。<ref>光緒版《江西通志》，卷六十九</ref>

『'''吉南贛寧道'''』

[[1670年]]，「贛南道」管到贛州、南安兩隻府嗰事務。道治拕設到[[贛州府]]。<ref name="Tungzi_20" />

[[1731年]][[5月]]，[[吉安府]]拕劃進， 𠵹就改名做「吉南贛道」。<ref>雍正版《江西通志》，卷四十</ref>

[[1754年]][[6月3號]]，[[寧都直隸州]]拕劃進， 𠵹就接得改名做「吉南贛寧道」。<ref name="Kienlung_19" />

[[1911年]]（清·宣統三年）七月嗰江西嗰職官名錄一覽<ref>《東方雜誌》第八年第七號</ref>

{{Collapse top}}
*文職
**巡撫：馮汝騤
**布政使：劉春霖
**提學使：王同愈
**提法使：張學華
**高等審判廳廳丞：江峰青
**高等檢察廳檢察長：袁勵忠
**巡警道：張檢
**勸業道：傅春官
**鹽法道：慶寬
**南瑞袁臨道：陸長佑
**廣饒九南道：保恒
**吉南贛寧道：趙臣冀
*武職
**九江鎮：李雲峰
**南贛鎮：邱俊風
{{Collapse bottom}}

==內文註腳==
{{reflist}}

==參考資料==
*《江西史稿》，許懷林，江西高校出版社 
*《清代政區沿革綜表》，牛平漢，中國地圖出版社，1990年，ISBN 7503105305
*《中國歷代行政區劃》，張明庚、張明聚，中國華僑出版社，1996年，ISBN 7801200764 

{{江西省 (清朝)}}
{{江西嗰行政規劃史}}

[[Category:江西嗰歷史行政規劃]]
[[Category:清朝時間江西嗰行政規劃]]
