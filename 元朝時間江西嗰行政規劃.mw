'''元朝時間江西嗰行政規劃'''係話[[元朝]]到[[江西]]設置嗰行政規劃。

==建制過程==
[[1277年]]，江西軍民抵抗元朝軍隊嗰行動失敗，許年[[江西行省]]就拕設立，首治係[[南昌]]。第年首治拕換到[[贛州]]。等到[[文天祥]]嗰抗元事業完全失敗，宋·祥興帝趙昺同到陸秀夫跳海自殺，江西咁就徹底受元朝治理，[[1279年]]首治跟到遷還[[南昌]]。末後[[福建]]發生起義，江西行省嗰首治拕轉到[[福州]]。[[1282年]]，首治設還[[南昌]]，叫「隆興府」。[[1284年]]，「隆興府」拕改做「龍興府」。

==機構設置==
江西等處行中書省下頭管轄十八路、九州同到一隻肅政廉訪司、一隻宣慰司都元帥府。

江西湖東道肅政廉訪司：佢管到龍興路、吉安路、瑞州路、袁州路、臨江路、撫州路、江州路、南康路、贛州路、建昌路、南安路十一路，同到南豐州。

江西行省下頭嗰各級設置係路（府）、州、縣。行省裡頭哈設置哩「肅政廉訪司」，佢嗰監察範圍就叫做「道」。別嗰哈設置「宣慰司」，「掌軍民之務，分道以總郡縣，行省有政令則布於下，郡縣有請則為達於省。有邊陲軍旅之事，則兼都元帥府」。<ref>《元史》，卷九十一</ref>

江西行省下頭哈管到「廣東道宣慰使司都元帥府」同到「海北廣東道肅政廉訪司」。

==腳注==
{{reflist}}

==參考資料==
*《中國歷代行政區劃》，張明庚、張明聚，中國華僑出版社，1996年，ISBN 7801200764

{{江西行省}}
{{江西嗰行政規劃史}}

[[Category:江西嗰歷史行政規劃]]
[[Category:元朝時間江西嗰行政規劃]]
