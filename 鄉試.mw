'''鄉試'''係早以[[江西]]最高級別嗰科舉考試，佢係到[[南昌貢院]]裡頭舉行嗰，考生來自各地[[縣學]]。

[[唐]][[宋]]嗰時間，鄉試又叫「鄉貢」、「解試」。[[明]][[清]]嗰時間哈有「大比」嗰話法。鄉試嗰主要內容係《四書》、《五經》、策問、八股文等形式，由正、副兩隻主考官監考。

根據1384年頒布嗰《科舉程式》法令，鄉試每三年舉行一回，考期位到子、午、卯、酉年嗰秋八月，故係叫「秋闈」，係正科。有時間也會逢到「恩科」嗰加試。

==內容==
鄉試攏共考三場，每場考三日。考生以「八股文」（破題、承題、起講、領講、提比、中比、束比、大結）嗰固定結構答題。
*第一場：八月九號舉行，考四書義（《論語》、《孟子》、《大學》、《中庸》）三道題，同嘚五經義（《周易》、《尚書》、《詩經》、《周禮》、《春秋》）四道題。
*第二場：八月十二號舉行，考論一道、判五條、詔誥表內科一道，代古人立言。
*第三場：八月十五號舉行，考經史時務第五道。

==過程==
[[江西布政使司]]係主持鄉試嗰最高長官，試卷也係歸佢負責印嗰。鄉試嗰正、副主考官一般都係進士出身，另外也會有四隻考官陪同監考。

考試期間，考生要清時蠻早就入闈，編號入室。要係斷夜都冇答完卷，考官會發三根蠟燭。箇時間需要嗰寫嗰筆紙、喫嗰食物都由考官派送。

考試一開始，考生要到卷首寫正佢自簡同嘚佢三代人嗰姓名、籍貫、年甲，跟佢揀嗰本經。考生搦墨筆答卷，末後由謄錄官搦硃筆抄錄，只寫考生編號，交考官批閱。每卷嗰收卷、彌封、謄錄、對讀、受卷等程序都有專人到邊上眏到。

==評卷==
一張考卷先頭係由同考官批閱起，寫正評語后搦到主考官，佢接嘚批閱𠵹一張考卷就會有6隻考官嗰批印。通過三場考試嗰人就係「舉人」，頭名就係「解元」。

==示例==
江西鄉試（[[1627年]]）嗰相關檔案：
*官員
**主考官：倪元璐（翰林院編修）
**監臨官：巡按江西監察御史
**提調官：江西左布政使同嘚右參議
**監考官：江西按察司副使
**同考官：十三府嗰推官同嘚縣令
**別嗰官員：印卷官、收掌官、試卷官、彌封官、受卷官

*考題
**第一場（《五經》裡頭任選一經，答全四題，要寫300字以上嗰八股文） 
***四書義
****臨之以庄則敬，孝慈則忠，舉善而教不能則勸
****從容中道聖人也
****皜皜乎不可尚已
***五經義
****《易》
*****在師中吉承天寵也
*****益動而巽，日進無疆
*****知以藏往
*****為君為父為玉為金
****《書》
*****以昭受上帝，天其申命用休
*****監於先王成憲
*****用敷錫厥庶民
*****率惟謀從容德
****《詩》
*****八月在宇
*****君子攸躋
*****惠于朋友，庶民小子，子孫繩繩
*****有虔秉鉞
****《春秋》
*****秋九月齊侯宋公江人黃人盟於貫（僖公二年）
*****秋齊侯使宋公江人黃人會於陽谷（僖公三年）
*****春王正月公會齊（僖公四年）
*****冬楚子使椒來聘（文公九年）
****《禮記》
*****庶民安，故財用足
*****動已，而天地應焉
*****明足以見之仁，足以與之
*****清明在躬
**第二場（作文）
***聖人博聞多見，蓄德以待物
***詔誥表（內科一道）：「擬漢問郡國所舉賢良文學，民所苦教化之要」（始元元年）
***擬唐以馬周為監察御史誥（貞觀六年）
***擬上命儒臣纂修《五經四書性理大全》，書成，學士胡廣等恭呈御覽進表（永樂十三年）
**第三場（經史時務策論）

==參考資料==
*《明代登科錄編》，台北，學生書局影印本，1977年

[[Category:江西嗰科舉]]

[[ja:郷試]]
[[vi:Thi Hương]]
[[zh:乡试]]
