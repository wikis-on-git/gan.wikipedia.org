[[Image:Japanese Occupation - Map.jpg|300px|right|日本佔到嗰中國領土]]

'''中國抗日戰爭'''，係話二十世紀三十年代到四十年代，[[Wp/gan/日本|日本]]入侵[[Wp/gan/中國|中國]]扤出來嗰中日兩國之間嗰戰爭，主戰場係中國，最末中國贏得箇場仗而結束。

箇場仗到不同嗰所在叫法不一樣。[[Wp/gan/中華民國|中華民國]]政府同中國民間叫佢'''八年抗戰'''、'''中日戰爭'''等，[[Wp/gan/中國共產黨|中國共產黨]]同[[Wp/gan/中華人民共和國|中華人民共和國]]政府叫佢'''中國人民抗日戰爭'''，日本就叫佢'''日中戰爭'''（日語：日中戦爭）或'''支那事變'''，西方國家基本上係叫'''第二次中日戰爭'''（Second Sino-Japanese War）。

抗日戰爭1945年8月15日結束，但佢其開始嗰時間有好兮話法。普遍覺得全面抗日戰爭起頭於1937年7月7日嗰[[Wp/gan/盧溝橋事變|盧溝橋事變]]，到1945年8月15日日本冇條件投降結束，攏共九十七月又八日，八年有多，八年抗戰也就係咁來嗰。還有人覺得佢有1931年9月18日嗰[[Wp/gan/九一八事變|九一八事變]]起頭，咁就係十四年/十五年抗戰。更加有人覺得，中華民國政府到1941年12月9日嗰[[Wp/gan/珍珠港事件|珍珠港事件]]爆發後兩日，才正式同日本宣戰，咁算抗日戰爭就伓到4年。箇時間嗰戰爭放大到全[[Wp/gan/太平洋|太平洋]]地區，中國同[[Wp/gan/美國|美國]]、[[Wp/gan/英國|英國]]嗰同盟國一道打贏日本，中國嗰抗戰也就係[[Wp/gan/第二次世界大戰|第二次世界大戰]]太平洋戰爭嗰一部分。


[[ca:Segona Guerra Xino-Japonesa]]
[[cs:Čínsko-japonská válka (1937-1945)]]
[[da:Den anden kinesisk-japanske krig]]
[[de:Zweiter Japanisch-Chinesischer Krieg]]
[[en:Second Sino-Japanese War]]
[[es:Segunda Guerra Sino-japonesa]]
[[fr:Guerre sino-japonaise (1937-1945)]]
[[ko:중일 전쟁]]
[[hi:द्वितीय चीन-जापान युद्ध]]
[[he:מלחמת סין-יפן השנייה]]
[[lt:Kinų - japonų karai]]
[[ms:Perang China-Jepun ke-2]]
[[nl:Tweede Chinees-Japanse oorlog]]
[[ja:日中戦争]]
[[no:Andre kinesisk-japanske krig]]
[[pt:Segunda Guerra Sino-Japonesa]]
[[fi:Kiinan-Japanin sota (1937–1945)]]
[[sv:Andra kinesisk-japanska kriget]]
[[vi:Chiến tranh Trung-Nhật]]
[[zh:中国抗日戰爭]]

[[Category:維基百科/中國嗰歷史]]
