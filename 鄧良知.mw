'''鄧良知'''（1558年—1638年），字'''未孩'''，號'''玉笥'''，[[新建]]喬樂鄉人。

佢先頭鄉試冇中，因為同[[宋應星家族|宋應星屋裡]]係世交嗰關係，故係佢當過[[宋應星]]兄弟嗰幼年時期嗰教書先生。

1612年，鄧良知中得[[明]]·萬曆四十年嗰舉人，第年中得進士。1613年—1617年期間擔任南直隸寧國府宣城令。任內不怫當地嗰惡人，秉公執法，「獨守正不為屈。革賦稅羡餘，民皆樂輸恐后。」

因為佢嗰政績優秀，任滿后拕誥浩封做「文林郎」。1618年拕擢做「儀曹」，即禮部司員外郎（從五品），制訂同行明朝嗰《科場條約》。

末後，佢轉任[[福建]]嗰興泉兵備道（正四品），鎮守興化府、泉州府嗰海防。期間[[日本]]嗰倭寇來襲，佢就築堤防海訊，「民賴安之」。1625年，佢拕薦起任做[[廣東]]布政使司參政（從三品），兩年後致仕歸里。

[[Category:新建人]]
