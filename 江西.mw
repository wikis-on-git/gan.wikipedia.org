{{Expert}}
<span style="font-size:larger;"><span style="font-size:larger;">'''<ruby><rb>江西</rb><rp></rp></ruby>'''</span></span>，簡稱叫'''贛'''。叫佢「江西」許係因為[[733年]][[唐]]玄宗到箇裏設「江南西道」。江西位到[[長江]]中下游嗰南首，佢嗰省會係[[南昌]]。

[[File:江西.png|thumb|250px]]

==歷史==
{{Main|江西史嗰重要事一覽}}
===汉唐===

摸摸子到公元前202年嗰樣子，[[漢]]高帝到江西設[[豫章郡]]（先頭[[贛江]]叫'''豫章江'''），郡府放到哩[[南昌]]，底下管到哩18隻縣，佢俚係[[南昌]]、[[廬陵]]、[[彭澤]]、[[鄱陽]]、[[餘干]]、[[柴桑]]、[[贛]]、[[新淦]]、[[南城]]、[[宜春]]、[[雩都]]、[[艾]]、[[安平]]、[[海昏]]、[[曆陵]]同到[[建成]]，佢俚主要都分布到[[贛江]]、盱江、信江、修水、袁水嗰舷上，箇跟今吖江西嗰區域差不多。今吖嗰[[南昌]]、[[贛州]]、[[吉安]]等都係從許時間嗰基礎上發展過來嗰。

漢武帝嗰時間中國拕分成13隻監察區，叫「十三部州」，箇時間嗰江西歸[[揚州]]部管。

[[西晉]]元康元年（公元[[291年]]），改設[[江洲]]，江西早已嗰主要郡縣還係冇變什哩。

[[隋代]]「州」跟「郡」一級，箇時間嗰江西攏共有7郡24縣。

[[唐代]]又加到8州37縣，8隻州分別係：

*[[洪州]]
*[[饒州]]
*[[虔州]]
*[[吉州]]
*[[江州]]
*[[袁州]]
*[[撫州]]
*[[信州]]

貞觀元年唐太宗搦中國劃成10隻道（監察區），江西歸[[江南道]]。[[733年]]，唐玄宗加哩5隻湊，洪、饒、虔、吉、江、袁、撫、信 8 州都歸[[江南西道監察區]]。

===宋元===

五代嗰時間，江西先頭係歸吳國管，末後歸[[南唐]]。交泰元年，南唐元宗到[[洪州]]建都，咁洪州也就升格成「南昌府」。

[[宋代]]搦「道」改成「路」，江西攏共有9州、4郡、68縣，大部分都歸江南西路，哈有滴子歸江南東路。

[[元朝]]嗰時間開始中書省制度（又簡稱行省或者省），箇時間嗰江西行省含到哩今吖江西嗰絕大部分地方同到[[廣東]]嗰大部分地方。行省底下哈有路、直隸州、州（跟縣級行政機構一樣）同到縣。江西行省底下有龍興、吉安、南康、贛州、建昌、江州、南安、瑞州、袁州、臨江、撫州、饒州、信州等 13 路跟南豐、鉛山 2 直隸州同到48隻縣、16隻縣級州。

宋代嗰時間，大量中原人跑到江西。接到嗰[[元]][[明]][[清]]三朝，江西都係中國最喫價嗰省份之一。莫管係人口總量哈係糧食產量，哈係科舉及第嗰人數，都係中國嗰前三。

===明清===

[[明朝]]基本上跟元朝嗰區劃冇兩樣，但係中書省拕改成布政使司，路改成府，州改成縣。江西布政使司管到哩南昌、瑞州、饒州、南康、九江、廣信、撫州、建昌、吉安、袁州、臨江、贛州、南安13 府，底下哈有 78 縣，箇差不多就係今吖江西嗰樣子嘍。許時間嗰承宣佈政使司、提刑按察使司、都指揮使司係江西布政使司嗰最高行政機關，中央直接節制箇三隻司。接到就係還有[[江西明代藩王世系一覽|三位藩王]]（[[江西明代藩王世系一覽#寧藩王系|寧王]]、[[江西明代藩王世系一覽#淮藩王系|淮王]]同到[[江西明代藩王世系一覽#益藩王系|益王]]）分封到南昌府、饒州府（鄱陽）同到建昌府（南城）。

江西布政使司到[[清朝]]拕改成江西省，行政區域基本冇變。但係吉安府增設哩[[蓮花]]、南昌府增設哩[[銅鼓]]、贛州府增設哩[[虔南]]等3隻縣級廳，哈搦[[寧都縣]]升成省轄直隸州。巡撫係全省最高嗰行政長官，底下哈有承宣佈政使司同到提刑按察使司，佢俚主要管民政、財政跟司法監察。

明清嗰時間，梅關跟[[贛江]]係[[廣東]]跟[[長江]]最忙嗰南北通道，箇時間大量江西人遷到少人嗰[[湖南]]、[[湖北]]、[[廣東]]、[[雲南]]、[[貴州]]、[[四川]]等地方，到許裏做起生意。

清朝末年，[[太平天國]]跟湘軍到江西打仗，江西嗰人口一吖子從[[1853年]]嗰2450萬跌到[[1873年]]嗰1770萬。

===清朝以後===

[[民國]]以後，清朝嗰府、州、廳全都改成縣，整個江西攏共有81隻縣。[[1926年]]南昌正式改成南昌市。[[1934年]]婺源從安徽劃到江西，[[1947年]]又拕劃回去，[[1949年]]又拕劃回來。

[[1926年]]嗰[[9月19號]]、[[10月20號]]跟[[11月7號]]，[[蔣介石]]帶北伐軍三次進攻南昌，係北伐戰爭中規模最大嗰戰役，殲掉了孫傳芳嗰主力部隊。

國共內戰嗰時候，[[1927年]]到南昌發生了「[[南昌暴動]]」。箇時間[[中國共產黨]]到江西舞正哩好幾塊根據地，有名嗰有[[贛西井岡山革命根據地]]、[[湘贛革命根據地]]、[[贛東北革命根據地]]（也就係後來嗰[[閩浙贛革命根據地]]）跟[[湘鄂贛革命根據地]]。[[中華蘇維埃共和國]]更加拿首都設到[[瑞金]]（瑞京），也叫「紅色首都」或「紅都」。

[[1930年]]到[[1934年]]箇幾年內，國民政府圍剿江西蘇區前後五次，戰爭跟「清洗」舞得江西嗰人口狂減40%。江西也係烈士最多嗰省份，國軍方面占到2/3，共軍方面占到了17%。

[[1934年]]國民政府到南昌發起[[新生活運動]]，接到推廣到全國。每年熱天國民政府嗰機關都會從[[南京]]到「夏都」[[廬山]]避暑，廬山上哈有軍官訓練團等設施。

==地理==

•  鄰省：[[福建]]、[[浙江]]、[[安徽]]、[[湖北]]、[[湖南]]、[[廣東]]

===地形===

江西三面都係山，可以話佢係一個北邊略微開口嗰盆地。西邊佢係[[阜山]]、[[九嶺山]]跟[[羅霄山脈]]；東邊係[[懷玉山]]跟[[武夷山]]脈；南邊係[[九連山]]跟[[大庾嶺]]，北邊挨到[[鄱陽湖]]跟[[長江]]，再就係有名嗰[[廬山]]。山地丘陵占全省面積嗰70％，南邊有蠻多丘陵，北邊係平原，也就係[[鄱陽湖平原]]、[[鄱陽盆地]]或[[豫章平原]]。江西嗰最高峰係跟福建交界嗰武夷山脈嗰[[黃崗山]]，海拔2157米。

===河流跟湖泊===

贛江幾乎從南到北縱貫整個江西。[[鄱陽湖]]係中國最大嗰淡水湖，匯到贛江、撫河、信江、鄱江同到修水後，望北邊匯進[[長江]]。 重要嗰水庫有西北邊嗰[[修水]][[柘林水庫]]跟贛江上岸嗰[[萬安水庫]]。

===氣候===

江西嗰氣候係亞熱帶季風氣候，1月份平均氣溫3-9°C，7月份平均氣溫27-31°C。年降水量1200 - 1900毫米。

==行政區劃==

全省攏共有11隻地級市，同到19隻市轄區，10隻縣級市，70隻縣

* 地級市：[[南昌]]、[[九江]]、[[景德鎮]]、[[贛州]]、[[撫州]]、[[上饒]]、[[吉安]]、[[萍鄉]]、[[鷹潭]]、[[宜春]]、[[新喻]] 

* 縣級市：[[井岡山]]、[[豐城]]、[[樟樹]]、[[瑞昌]]、[[德興]]、[[樂平]]、[[高安]]、[[瑞金]]、[[南康]]、[[貴溪]]

==經濟==

江西2004年GDP2830億人民幣，全國排第16位。城市人均可支配收入7154塊錢，排名第27位。農村人均收入2458塊錢，排名全國第16位。經濟水準跟周邊嗰浙江、廣東和福建差距蠻大，跟湖南、湖北、安徽水平差不多。

===工礦業===

江西嗰有色金屬礦藏非常多，有名嗰有[[德興銅礦]]同到[[大庾鎢礦]]，有色金屬冶煉係佢工業嗰主要特點。

===農業===

江西向來全國係稻米嗰主要產區。哈盛產柑桔（以南豐蜜桔著稱）、茶葉、毛竹同到杉木。廣昌係全國通芯白蓮、曬煙出口嗰生產基地，省優質烤煙嗰生產基地。

==人口==

人口

大概4千萬

總數

*西元2年(西漢元始2年)，35.20萬人。 

*1491年(明弘治4年)，654.98萬人。 

*1909～1911年(清宣統)，1697.70萬人。 

*1928年(民國17年)，2032.28萬人。 

*1947年(民國36年)，1272.52萬人。 

*1950年，1568萬人。 

*1978年，3182.8萬人。 

*1998年，4191.21萬人。 

*2001年，4139.80萬人。 

人口自然增長率 9.8‰。人口密度平均每平方公里 251 人。全省人口密度最大嗰係[[南昌市]]，平均每平方公里 566 人；人口密度最小嗰係[[吉安市]]，平均每平方公里 183 人。

'''民族'''

江西人口以[[漢族]]占得最多，達到總人口嗰99％以上。省內哈有別嗰37隻少數民族，人口多奀子嗰有回族、畬族等。江西係中國境內少數民族比重最低嗰省份。

贛南跟粵北、閩西係[[客家]]民系嗰主要聚居地。贛西北銅鼓等地也有[[客家人]]住。

{{江西嗰頭一百隻姓}}

==文化==

歷史文化名城： 

[[Image:Porcelain Workshop, Jingdezhen, Jiangxi, China.jpg|thumb|200px]]

[[景德鎮]]：號稱「瓷都」 

[[萍鄉]]：號稱「江南煤海」 

[[南昌]] [[贛州]] [[安義]] [[臨川]] [[九江]]

[[贛劇]]

[[江西菜]]

==語言==

===贛語===

[[贛語]]係江西嗰主要語言

===客家話===

[[客家話]]嗰使用人口主要住到贛南，同到贛西北嗰銅鼓

===江淮官話===

九江話[[江淮官話]]

===西南官話===

贛州市章貢區同到信豐縣城話[[西南官話]]

===徽語===

婺源縣話[[徽語]]

===吳語===

上饒、廣豐、玉山話[[吳語]]

==宗教==

===基督教===

可統計嗰信徒大概有47萬

*南昌[[清鐘堂]]，[[志道堂]]，九江[[化善堂]](原來都歸衛理公會) 

*九江督府巷[[複生堂]](原屬聖公會) 

*江西大部分基督徒有中國內地會背景 

===佛教===

可統計嗰信徒大概有42萬人。江西係一些重要宗派嗰發源地。

*九江[[能仁寺]]，[[東林寺]]，永修[[真如寺]]，吉安[[青原山]][[淨居寺]]，南昌[[佑民寺]]，靖安[[寶豐寺]] 

===道教===

可統計嗰信徒大概有10萬

*鷹潭[[龍虎山]][[天師府]] 

*上饒[[三清山]][[三清宮]] 

===天主教===

可統計嗰信徒大概有10萬

===伊斯蘭教===

穆斯林大概有1萬人

==旅遊==

[[Image:Mount Lushan - fog.JPG|thumb|200px]]

*[[廬山]]：九江市郊嗰北頭，1996年列為世界遺產。

*[[井岡山]] 

*[[龍虎山]]跟天師府[貴溪市] 

*三百山 

*上饒集中營 

*八一紀念館 

*安義文峰塔 

*安義古浮橋 

*[[滕王閣]]

*新喻仙女湖 

*[[婺源]]

*樂平古戲臺 

*[[鄱陽湖]] 

*武功山：江南三大名山之一，在萍鄉市蘆溪縣跟安福縣 

*[[三清山]]：2005年拕列入世界遺產預備名單，2007年拕正式提名為2008年世界自然遺產申報項目

==交通==

*浙贛鐵路（947千米），連到[[杭州]]同到株洲，東西向橫穿贛北，1937年通車。 

*京九鐵路（北京－九龍），南北縱貫江西全省，經過[[九江]]、[[南昌]]、[[吉安]]、[[贛州]]4隻主要城市，[[1996年]]通車。南昌到九江段建於[[1916年]]。 

*滬瑞高速公路，起點係東頭嗰[[上海]]，終點係跟緬甸交界嗰[[雲南]]瑞麗。東西縱貫江西全境。 

==教育==

南昌大學 南昌航空工業學院 華東交通大學 江西農業大學 江西師範大學 江西財經大學 江西理工大學 東華理工學院 景德鎮陶瓷學院 南昌工程學院 江西中醫學院 贛南醫學院 井岡山學院 江西科技師範學院 上饒師範學院 贛南師範學院 宜春學院 九江學院 南昌氣象學院 江西藍天學院 萍鄉市安源學院

==名人==

•  陶淵明(九江)：（365—427），東晉詩人。

•  晏殊(臨川)（901-1055），北宋詞人。

•  歐陽修(永豐)：（1007－1073），北宋文學家、史學家，「唐宋八大家」之一。

•  曾鞏(南豐)：（1019－1083），北宋散文家，「唐宋八大家」之一。

•  王安石(臨川)：（1021－1086），北宋政治家、思想家、文學家，「唐宋八大家」之一。

•  晏幾道(臨川)：（約1030－1106），晏殊嗰小仔（或者係第七隻仔），北宋詞家。

•  黃庭堅(修水)：（1045—1105），北宋詩人，書法家。

•  汪應辰(玉山)：（1118－1176），南宋官吏、詩人、散文家。

•  洪邁(鄱陽)：（1123－1202），南宋文學家。

•  楊萬里(吉水)：（1127－1206），南宋詩人。

•  朱熹(婺源)：(1130-1200)，南宋哲學家，係宋明理學嗰奠基人.

•  陸九淵(金溪)：(1139-1193)，南宋哲學家，佢在以前儒學發展嗰基礎上，創立了心學體系，開創了心學一派。

•  姜夔(鄱陽)：（約1155－1221），南宋詩詞作家、音樂家。

•  趙長卿(南豐)：(?-1224左右)，南宋詞人。 

•  謝枋得(弋陽)：(1226-1289)，南宋末年詩人、學者、民族英雄．

•  劉辰翁(吉安)：（1232－1297），南宋末期辛派詞人嗰愛國詞人。

•  文天祥(吉安)：（1236年－1283年），南宋民族英雄、愛國詩人。

•  馬端臨(樂平)：（1254－1323），宋末宰相馬廷鸞嗰仔，宋、元嗰時間有名嗰史學家。

•  周德清(高安)： （1277－1365），宋周美成之後，佢係元代最辣嗰音韻學家兼戲曲作家。

•  解縉(吉水)： （1369年－1415年），明代學者、文學家，主持編纂偶國第一本百科全書嗰巨著《永樂大典》。

•  況鐘(靖安)：（1383－1443），明代官吏、詩人。

•  嚴嵩(分宜)：(1480年-1567年)，明朝嘉靖年間內閣首輔。 

•  毛伯溫(吉水)：（1487年-1544年），明朝嘉靖年間兵部尚書。

•  湯顯祖(臨川)：（1550－1616），明代偉大嗰戲劇家、文學家。

•  鄒元標(吉水)：（1551年-1624年），明代東林黨首領。

•  宋應星(奉新)：（1587-1666）明朝科學家、詩人。著《天工開物》

•  魏良輔(南昌)：（生卒年不詳），明代戲曲音樂家。後世奉佢係昆腔鼻祖，藝壇尊為“曲聖”。

•  朱耷(南昌)：（1626年－1706年），明末清初畫家。

•  魏禧(寧都)： （1624年－1681年），清初散文家。

•  蔣士銓(鉛山)： （1725年-1785年），詩、文、戲曲創作有傑出成就，跟袁枚、趙翼合稱“乾隆三大家”或“江右三大家”。

•  張勳（奉新）：（1854年-1923年），軍事家。 

•  文廷式（萍鄉）：(1856～1904)，晚清政壇“清流派”領袖，「四大公車」之一。 

•  陳三立(修水)： （1858年—1937年）“維新四公子”之一，近代同光體詩派重要嗰代表。

•  詹天佑（婺源）：（1861年-1919年）中國鐵路之父，鐵路工程專家 

•  歐陽竟無(宜黃)：(1871年-1943年)，近代佛學家思想家、教育家，別人叫佢「宜黃大師」。

•  陳衡恪(修水)： （1876年-1923年），陳三立大仔，近代著名畫家。

•  李烈鈞(武寧)： （1882年-1946年），革命家。

•  陳寅恪(修水)： （1890年-1969年），詩人陳三立嗰三仔，史學家。

•  饒毓泰（臨川）：（1891年-1968年），中國近代物理學奠基人之一。 

•  劉峙（吉安）：（1892年－1971年）中國國民黨高級將領。 

•  熊式輝（安義）：(1893年－1974年)，江西省主席。 

•  胡先驌（南昌）：（1894年-1968年），中國植物分類學之父，中國生物學界鼻祖，加州伯克利大學學士學位，哈佛大學博士學位，係國立中正大學首任校長，領導跟參與創辦了中國第一隻大學生物系、第一隻生物研究所，幫到了靜生生物調查所、廬山植物園等。 

•  羅家倫（進賢）：（1897年-1967年），教育家，曾任中央大學校長和清華大學校長。 

•  張國燾(萍鄉)： (1897年-1979年)，中國共產黨創始人之一。 

•  吳有訓(高安)： (1897年-1977年)，中國近代物理學先驅，芝加哥大學博士學位，曾經係清華大學理學院院長、中國科學院副院長跟南京大學嗰校長等，曾經在哈佛大學和麻省理工學院搞科研工作，跟諾貝爾物理學獎嗰得主康普頓一起驗證了“康普頓-吳有訓效應”等，還先後培養了王淦昌、錢三強、錢偉長、鄧稼先、楊振寧、李政道、馮端等一大批科學家。 

•  方志敏(弋陽)：（1899年-1935年），中國共產黨革命家。 

•  桂永清(貴溪)：（1900年-1954年），中國國民黨高級將領。 

•  黃維(貴溪)：（1904年－1989年），中國國民黨高級將領。 

•  傅抱石(新淦)： （1904年-1965年），畫家、金石家、美術理論家、美術教育家。

•  康克清(萬安)：（1911年-1992年），朱德妻子，曾任中國人民政治協商會議副主席。

•  章亞若(萬安)： (1913年-1941年)，中華民國總統蔣經國嗰愛人。 

•  余秋裏(吉安)：（1914年-1999年），曾任中華人民共和國國務院副總理、中國人民解放軍總政治部主任。 

•  吳運鐸(萍鄉)： (1917年-1991年)，「中國嗰保爾」，兵工專家。 

•  程抱一(南昌)： (1928年-)，著名作家，法蘭西學院院士。 

•  吳官正(餘干)： (1938年-)，中共中央政治局常委、中共中央紀律檢查委員會書記。 

•  曾慶紅(吉安)： (1939年-)，中共中央政治局常委、國家副主席、中央書記處書記、中央黨校校長。 

•  高行健(贛州)： (1940年-)，2000年諾貝爾文學獎嗰得主。 

•  何大一(新餘)： (1952年-)，世界知名醫學家。

==1949年以後嗰省領導人==
{{Main|江西中華人民共和國時期嗰職官一覽}}
'''省委書記''' 

[[陳正人]]、[[楊尚奎]]、[[程世清]]、[[江渭清]]、[[白棟材]]、[[萬紹芬]]、[[毛致用]]、[[吳官正]]、[[舒惠國]]、[[孟建柱]]、[[蘇榮]]

'''省長'''

邵式平、方誌純、程世清、江渭清、白棟材、趙增益、倪獻策、吳官正、舒聖佑、黃智權、吳新雄

==外部链接==
*[http://www.jiangxi.gov.cn 江西省人民政府]
* [http://www.muztagh.com/images/map/map-of-jiangxi-large.jpg 江西大幅地图]

[[Category:江西| ]]
{{中華人民共和國嗰行政區劃}}
{{江西}}

[[ar:جيانغشي]]
[[bg:Дзянси]]
[[bn:চিয়াংসি]]
[[ca:Jiangxi]]
[[cs:Ťiang-si]]
[[cy:Jiangxi]]
[[da:Jiangxi]]
[[de:Jiangxi]]
[[en:Jiangxi]]
[[eo:Jiangxi]]
[[es:Jiangxi]]
[[et:Jiangxi]]
[[eu:Jiangxi]]
[[fa:جیانگشی]]
[[fi:Jiangxi]]
[[fr:Jiangxi]]
[[ga:Jiangxi]]
[[gv:Jiangxi]]
[[hak:Kông-sî]]
[[he:ג'יאנגשי]]
[[hi:ज्यांग्शी]]
[[hu:Jiangxi]]
[[id:Jiangxi]]
[[it:Jiangxi]]
[[ja:江西省]]
[[ko:장시 성]]
[[lt:Dziangsi]]
[[ms:Jiangxi]]
[[nl:Jiangxi]]
[[no:Jiangxi]]
[[pam:Jiangxi]]
[[pl:Jiangxi]]
[[pt:Jiangxi]]
[[ro:Jiangxi]]
[[ru:Цзянси]]
[[simple:Jiangxi]]
[[sv:Jiangxi]]
[[sw:Jiangxi]]
[[th:มณฑลเจียงซี]]
[[tl:Jiangxi]]
[[ug:جياڭشى ئۆلكىسى]]
[[vi:Giang Tây]]
[[war:Jiangxi]]
[[zh:江西省]]
[[zh-min-nan:Kang-sai-séng]]
[[zh-yue:江西]]
