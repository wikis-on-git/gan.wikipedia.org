'''贛江'''係[[長江]]嗰一隻支流，佢橫穿[[江西]]，係江西最大嗰河。贛江一年嗰流量都要大過[[黃河]]，但係佢一年落嗰雨不均勻，故係贛江嗰河床不深，箇就礙到了航運嗰發展。

贛江嗰源頭係東邊[[武夷山]]黃竹嶺嗰[[貢水]]，佢係綿水跟湘水匯成嗰。贛江另外一隻源頭係出自[[大庾嶺]]嗰[[章水]]。章、貢兩條河到[[贛州]]匯到後就叫贛江嘍。箇時間嗰贛江往北流，路過[[吉安]]、[[樟樹]]、[[豐城]]跟[[南昌]]，末了就係[[鄱陽湖]]嘍。贛江全長991公里，佢嗰支流長751公里，總共嗰流域面積8.35萬平方公里。

[[贛州]]跟[[新淦]]拿贛江分成三份，贛州上面係贛江嗰上游，箇裏盡係山地，主要嗰河有湘水、濂江、梅江、平江、桃江、上猶江等等，佢俚最後還係統統匯到了章水跟貢水裏頭。贛州到新淦箇段係贛江嗰中游，起頭水流非常急，接到到嘍吉泰盆地就緩多了。箇時間主要有東西兩頭嗰孤江、遂川江、蜀水、禾水、瀧水匯進來。新淦下面就是贛江嗰下游嘍，箇裏冇有幾多山，所以水不太急，箇段匯進來嗰有袁水和綿河。

整個贛江流域氣候都還要的，雨落得非常勤，一年能有1400～1800毫米。好幾年嗰平均年徑流量達到687億立方米，水能嗰蘊藏量能有360萬千瓦。100～300噸嗰船在幹流上面都可以常年通行。贛江上就有江西最大嗰水電站-[[萬安水電站]]。

贛江跟北江上嗰大庾、南雄隔得咁近，所以[[1936年]]粵漢鐵路通車以前，贛江一直係連到[[長江]]跟[[珠江]]嗰最主要通道。 

{{江西五大河}}

[[Category:贛江]]

[[cs:Kan-ťiang]]
[[de:Gan Jiang]]
[[en:Gan River]]
[[fi:Gan (joki)]]
[[fr:Gan Jiang]]
[[he:גאן (נהר)]]
[[ja:カン江]]
[[ko:간 강]]
[[lt:Gandziangas]]
[[no:Gan Jiang]]
[[zh:赣江]]
[[zh-yue:贛江]]
