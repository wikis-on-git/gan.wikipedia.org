'''江西嗰鐵器文化'''係話[[江西]]到[[鐵器時期]]嗰古代文化。江西最晏到2500年前就進入哩鐵器時代，[[贛江]]嗰中下游都尋到哩蠻多箇隻時期嗰鐵器。箇時間嗰鐵器主要應用到農業當中，咁也就係話許時間江西農業高度發展。箇係因為鐵器嗰耐用性、硬度、鍛造方式、原料儲量都要優過銅器。

『鐵器形式』：
*'''軍事兵器'''：劍、戟、刀、矛、匕首等
*'''農業用具'''：钁、鍤、鋤、鐮、鏟等
*'''生活用具'''：斧、錘、釡、燈、鑊、盆等

==2500年前之前==
而今出土嗰箇隻時期嗰文物主要係鍤、錛、斧一類嗰細型農具同到手工業工具。出土嗰地方主要有：

*[[九江縣]]沙河鎮[[磨盤墩遺址]]：2隻鐵器殘片
*[[九江]]沙河街[[大王嶺遺址]]：鍤之類嗰5隻殘鐵器
*[[武寧]]石門鄉[[畢家坪古墓]]：1隻鐵斧（長方形、方銎，平刃）

==2500年前之後==
而今出土嗰箇隻時期嗰文物主要係生鐵做嗰，江西嗰冶鐵水平已經發展到鑄鐵嗰階段哩。

*[[新建]]大塘[[赤岸山遺址]]：1隻環鈕鐵斧範
*[[新淦]][[界埠糧倉遺址]]：2隻鐵斧
*[[九江縣]]馬回嶺鄉[[磨盤山遺址]]一坑：1隻鐵斧、一隻鐵鐮刀、幾隻鐵鏈銅鏃
*[[臨川區|臨川]][[羅家寨遺址]]：14隻鐵斧（長方形）、1隻鐵口鋤（凹形）
*[[樟樹|清江]][[田家村遺址]]：1隻殘鐵器（像鏟）
*[[定南]][[田螺塘遺址]]：1隻鐵斧
*[[上高]][[塔下村遺址]]：44隻鐵鏃
*[[樟樹|清江]][[觀上古墓]]：1隻鐵蹄足鼎

===漢朝===
江西頭回郡治係[[漢朝]]建立嗰，即[[豫章郡]]。建郡之後，江西嗰鐵器使用變得相當普遍，咁就出土哩大量文物，像[[修水]]嗰[[古市公社漢墓]]、[[南昌縣]]嗰[[塘山公社西漢墓]]、[[修水]]嗰[[上奉公社西漢墓]]、[[南昌]]嗰[[老福山西漢墓]]跟[[青雲譜西漢墓]]，同到[[樟樹]]、[[新建]]、[[永新]]、[[宜春]]、[[萍鄉]]、[[湖口]]、[[遂川]]、[[撫州]]、[[贛州]]等地方嗰漢墓都出土哩蠻多嗰鐵器。

==參考資料==
* 《江西通史》，陳文華，1999年，ISBN 9787210021568
* 《江西史稿》，許懷林，1998年，ISBN 7810331434 

[[Category:江西嗰鐵器文化]]
