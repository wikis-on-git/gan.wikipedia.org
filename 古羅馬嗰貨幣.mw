[[File:Claudius II coin (colourised).png|thumb|200px|古羅馬嗰貨幣]]
'''古羅馬嗰貨幣'''係話由[[羅馬共和國]]到[[羅馬帝國]]嗰西半部份，即公元前4世紀-公元11世紀箇段時間裡頭建立嗰[[金屬]][[貨幣]]體制。佢攏共有金質嗰[[奧婁斯]]、銀質嗰[[德拿留斯]]、青銅質嗰[[色斯特州斯]]同得[[都潘州斯]]、黃銅質嗰[[阿斯]]箇滴子貨幣。[[古羅馬]]嗰貨幣到拕[[希臘]]影響嗰地區都係通行得正嗰，嘜呷佢俚有自簡嗰貨幣系統。

公元3世紀過後，德拿留斯拕[[安鐸尼年努斯]]頂替，末後安鐸尼年努斯自簡也到貨幣改革裡頭拕銀質嗰[[阿根透斯]]、青銅質嗰[[霍利斯]]頂替吥位置。箇之後，羅馬帝國嗰主要貨幣都係金質嗰[[所利都斯]]同得別滴子青銅質地嗰細[[零毫子]]。

==羅馬共和國==
===頭期===
[[File:Vecchi 051.jpg|thumb|150px|重型阿斯]]
[[File:As janus rostrum okretu ciach.jpg|thumb|80px|刻嘚Janus頭相嗰阿斯]]
公元前400年嗰時間，古羅馬人廢棄吥一徑採用嗰物物交換嗰貿易形式，也冇接得使用[[古希臘]]嗰貨幣，而係建立起自簡嗰一套貨幣系統。佢俚頭先做出[[青銅]]砣子樣嗰貨幣——早期[[阿斯]]，佢冇有特定嗰形狀，冇有任何嗰官印、價值嗰標記。佢俚重幾多就抵幾多，箇下尋到嗰早期阿斯嗰重量位到0.5到3[[公斤]]之間。末後到公元前280年前後，開始做出青銅餅樣嗰重型阿斯。佢上頭標嘚貨幣嗰價值，標準重量係324克，守城門神耶努斯（Janus）嗰雙面相也拕刻嘚上頭。一隻阿斯嗰重量體現佢嗰價值，第一次步匿戰爭（Punic War，公元前264-241年）後，為到裝備佢嗰軍事部隊，古羅馬搦阿斯嗰重量減到290-280克左右。公元前225年前後嗰阿斯嗰後背哈拕刻嘚古羅馬兵艦頭嗰紀念圖案。

第二次步匿戰爭（公元前264-241年），古羅馬嗰軍事開銷脫大，故係佢搦阿斯熔烊來做成餅狀，一隻有20喇克。別嗰常用貨幣哈有抵得兩隻半阿斯嗰[[色斯特州斯]]、抵得兩隻阿斯嗰[[都潘州斯]]、抵得半隻阿斯嗰[[杉美斯]]、抵得四分之一隻阿斯嗰[[卡䋎斯]]。箇滴子錢都係搦[[青銅]]做嗰。

===尾期===
[[File:Denario roma.jpg|thumb|150px|德拿留斯]]
古羅馬嗰貨幣體制拕改革轉型。公元前211年，[[銀]]質貨幣[[德拿留斯]]拕投入使用，佢抵得10隻530克嗰阿斯。一隻德拿留斯重4.5克，𠵹就算得許時間嗰銀、銅比價係1/120。

公元前170年前後，德拿留斯開始貶值，佢嗰重量拕減到3.96克。（箇時間銀、銅比價係1/70）

公元前2世紀嗰時間，[[色斯特州斯]]頂吥阿斯嗰地位，成為流通貨幣，許時間嗰支出、收入、財產都係搦色斯特州斯計算嗰。

公元前140年嗰時間，古羅馬嗰貨幣比價係1隻德拿留斯抵得16隻阿斯，1隻色斯特州斯抵得4隻阿斯。

==羅馬帝國==
===穩定時期===
[[File:CarinusAureus.jpg|thumb|150px|奧婁斯]]
[[屋大維]]大帝執政後，[[羅馬帝國]]保持哩多過兩隻世紀嗰穩定時期。[[金]]質貨幣[[奧婁斯]]等[[凱撒大帝]]當位後就開始流通使用，佢抵得25隻德拿留斯。

[[黃銅]]做嗰色斯特州斯抵得四分之一隻德拿留斯，佢嗰直徑係33毫米，係許時間嗰貨幣之王。

羅馬帝國嗰皇帝歡喜搦自簡嗰頭像刻嘚貨幣上頭。貨幣嗰正面係滴子神祗、頭牲、建築、屬地嗰代表圖案，背面係紀念羅馬皇帝嗰生平功績。一隻皇帝能得有好幾款不同嗰貨幣紀念圖案，一滴子皇后、皇子有時間也得刻嘚錢幣上頭。

===政亂時期===
[[File:Antoninianus Carausius leg4-RIC 0069v.jpg|thumb|150px|安鐸尼年努斯]]
公元2世紀嗰前後，羅馬帝國發生政治紛爭，𠵹帝國嗰貨幣也跟嘚貶值。Septimius Severus大帝當政嗰時間（公元193年-211年），德拿留斯嗰銀含量由70%拕降到50%。公元215年左右，Caracalla大帝為到供養佢嗰兵士，就發行新款貨幣[[安鐸尼年努斯]]，佢有一隻半德拿留斯許重，含到50%嗰銀。

新款嗰貨幣冇一刻時就拕滴子皇帝廢吥嘍，要不就係冇鑄造幾多，但皇帝緊係會發行新嗰貨幣，貨幣嗰也緊係變得不抵錢。公元3世紀嗰無政府時期，造幣廠嗰數量拕增添蠻多，加上政治嗰不穩定，故係羅馬帝國嗰貨幣體系搖搖欲落。貨幣老係貶值，裡頭含嗰珍貴金屬也不斷減少。
[[File:Antoninianus-Aurelianus-Palmyra-s3262.jpg|thumb|150px|貨幣改革後做嗰Aurelianus]]
等公元258年，Valerian大帝執政嗰時間，安鐸尼年努斯就盈20%嗰銀含量嘍，帝國嗰機構就開始到貨幣嗰外頭鍍銀，覺得𠵹就得增加滴子佢俚嗰價值。Claudius Gothicus大帝嗰當政期間，安鐸尼年努斯嗰銀含量都冇到3%-4%，𠵹箇款貨幣同得別嗰青銅貨幣都冇什哩差別嘍，抵得八分之一隻安鐸尼年努斯嗰[[色斯特州斯]]幾乎都冇鑄造嘍。公元271年，Aurelian大帝著手羅馬帝國嗰貨幣改革，佢添加安鐸尼年努斯嗰重，故係箇隻貨幣拕叫做''Aurelianus''。佢也一下發行過黃銅嗰[[阿斯]]同得色斯特州斯。

公元290年嗰前後，Diocletian大帝跟得改革貨幣制度，佢引進一款新嗰貨幣——[[霍利斯]]，佢係合金貨幣，要重過安鐸尼年努斯。[[阿根透斯]]也同時間拕引入，佢名子嗰字面就係暗示嘚話銀質貨幣嗰全新回歸。末後Constantius Chlorus大帝哈發行金質嗰[[所利都斯]]，箇也意味嘚[[奧婁斯]]拕正式頂替吥嘍。

===改革時期===
[[File:Solidus multiple-Constantine-thessalonica RIC vII 163v.jpg|thumb|150px|所利都斯]]
公元311年嗰前後，Constantius Chlorus大帝舞出金質嗰[[所利都斯]]，佢有4.5克箇重，佢名子嗰字面就係保證嘚佢嗰幣制穩定性，箇係因為許時間羅馬帝國到別嗰異教寺廟裡頭搦得大量嗰黃金儲備。到大嗰環境下，幾乎所有嗰貨幣都風快嗰變得不抵錢，冇發行幾久嗰霍利斯都係一樣嗰，𠵹所利都斯就變做帝國嗰安全信用貨幣，重要嗰交易都用嘚佢，像兵士嗰軍餉、商業嗰稅收、蠻邦嗰進宮等等。所利都斯嗰次等幣值也一下拕制定，像抵得半隻所利都斯嗰[[杉美斯]]，三分之一隻所利都斯嗰[[展斯]]。

所利都斯嗰4.5克嗰規定重量由羅馬帝國一徑維持到拜占庭帝國。公元11世紀嗰時間，所利都斯開始貶值，佢保持嘚將近7隻世紀嗰穩定幣值。

==貨幣比價==
{| class="wikitable collapsible sortable" style="text-align:center; width:90%"
|+羅馬共和國嗰早期嗰貨幣價值
|+''公元前211年後'' 
|-
! !! [[德拿留斯]] !! [[色斯特州斯]] !! [[都潘州斯]] !! [[阿斯]] !! [[杉美斯]] !! [[展斯]] !! [[卡䋎斯]] !! [[群昆斯]] 
|-
! 德拿留斯
| 1 || 4 || 5 || 10 || 20 || 30 || 40 || 24
|-
! 色斯特州斯
| {{Fraction|1|4}} || 1 || 1 {{Fraction|1|4}} || 2 {{Fraction|1|2}} || 5 || 7 {{Fraction|1|2}} || 10 || 6
|-
! 都潘州斯
| {{Fraction|1|5}} || {{Fraction|4|5}} || 1 || 2 || 4 || 6 || 8 || 4 {{Fraction|4|5}}
|-
! 阿斯
| {{Fraction|1|10}} || {{Fraction|2|5}} || {{Fraction|1|2}} || 1 || 2 || 3 || 4 || 2 {{Fraction|2|5}}
|-
! 杉美斯
| {{Fraction|1|20}} || {{Fraction|1|5}} || {{Fraction|1|4}} || {{Fraction|1|2}} || 1 || 1 {{Fraction|1|2}} || 2 || 1 {{Fraction|1|5}}
|- 
! 展斯 
| {{Fraction|1|30}} || {{Fraction|2|15}} || {{Fraction|1|6}} || {{Fraction|1|3}} || {{Fraction|2|3}} || 1 || 1 {{Fraction|1|3}} || {{Fraction|4|5}}
|-
! 卡䋎斯
| {{Fraction|1|40}} || {{Fraction|1|10}} || {{Fraction|1|8}} || {{Fraction|1|4}} || {{Fraction|1|2}} || {{Fraction|3|4}} || 1 || {{Fraction|3|5}}
|-
! 群昆斯
| {{Fraction|1|24}} || {{Fraction|1|6}} || {{Fraction|5|24}} || {{Fraction|5|12}} || {{Fraction|5|6}} || 1 {{Fraction|1|4}} || 1 {{Fraction|2|3}} || 1
|}

{| class="wikitable collapsible sortable" style="text-align:center; width:90%"
|+屋大維時期嗰貨幣價值
|+''公元前27年 – 公元301年''
|-
! !! [[奧婁斯]] !! [[奎那留斯]] [[奧婁斯]] !! [[德拿留斯]] !! [[奎那留斯]] !! [[色斯特州斯]] !! [[都潘州斯]] !! [[阿斯]] !! [[卡䋎斯]]
|-
! 奧婁斯
| 1 || 2 || 25 || 50 || 100 || 200 || 400 || 1600
|-
! 奎那留斯 奧婁斯
| {{Fraction|1|2}} || 1 || 12 {{Fraction|1|2}} || 25 || 50 || 100 || 200 || 800
|-
! 德拿留斯
| {{Fraction|1|25}} || {{Fraction|2|25}} || 1 || 2 || 4 || 8 || 16 || 64
|-
! 奎那留斯 阿根透斯
| {{Fraction|1|50}} || {{Fraction|1|25}} || {{Fraction|1|2}} || 1 || 2 || 4 || 8 || 32
|-
! 色斯特州斯
| {{Fraction|1|100}} || {{Fraction|1|50}} || {{Fraction|1|4}} || {{Fraction|1|2}} || 1 || 2 || 4 || 16
|-
! 都潘州斯
| {{Fraction|1|200}} || {{Fraction|1|100}} || {{Fraction|1|8}} || {{Fraction|1|4}} || {{Fraction|1|2}} || 1 || 2 || 8
|-
! 阿斯
| {{Fraction|1|400}} || {{Fraction|1|200}} || {{Fraction|1|16}} || {{Fraction|1|8}} || {{Fraction|1|4}} || {{Fraction|1|2}} || 1 || 4
|-
! 卡䋎斯
| {{Fraction|1|1600}} || {{Fraction|1|800}} || {{Fraction|1|64}} || {{Fraction|1|32}} || {{Fraction|1|16}} || {{Fraction|1|8}} || {{Fraction|1|4}} || 1
|}

{| class="wikitable collapsible sortable" style="text-align:center; width:90%"
|+底厄勒斯時期嗰貨幣價值
|+''公元301年 – 305年''
|-
! !! [[所利都斯]] !! [[阿根透斯]] !! [[南母斯]] !! [[納第壓]] !! Laureate !! [[德拿留斯]]
|-
! 所利都斯
| 1 || 10 || 40 || 200 || 500 || 1000
|-
! 阿根透斯
| {{Fraction|1|10}} || 1 || 4 || 20 || 50 || 100
|-
! 南母斯
| {{Fraction|1|40}} || {{Fraction|1|4}} || 1 || 5 || 12 {{Fraction|1|2}} || 25
|-
! 納第壓
| {{Fraction|1|200}} || {{Fraction|1|20}} || {{Fraction|1|5}} || 1 || 2 {{Fraction|1|2}} || 5
|-
! Laureate
| {{Fraction|1|500}} || {{Fraction|1|50}} || {{Fraction|2|25}} || {{Fraction|2|5}} || 1 || 2
|-
! 德拿留斯
| {{Fraction|1|1000}} || {{Fraction|1|100}} || {{Fraction|1|25}} || {{Fraction|1|5}} || {{Fraction|1|2}} || 1
|}

{| class="wikitable collapsible sortable" style="text-align:center; width:90%"
|+羅馬帝國嗰尾期嗰貨幣價值
|+''公元337年 – 476年''
|-
! !! [[所利都斯]] !! [[美利阿能斯]] !! [[司利夸]] !! [[霍利斯]] !! [[南母斯]]
|-
! 所利都斯
| 1 || 12 || 24 || 180 || 7200
|-
! 美利阿能斯
| {{Fraction|1|12}} || 1 || 2 || 15 || 600
|-
! 司利夸
| {{Fraction|1|24}} || {{Fraction|1|2}} || 1 || 7 {{Fraction|1|2}} || 300
|-
! 霍利斯
| {{Fraction|1|180}} || {{Fraction|1|15}} || {{Fraction|2|15}} || 1 || 40
|-
! 南母斯
| {{Fraction|1|7200}} || {{Fraction|1|600}} || {{Fraction|1|300}} || {{Fraction|1|40}} || 1
|}

{| class="wikitable" style="text-align:center"
|+'''阿納斯塔修斯一世時期嗰貨幣價值'''
|+''公元495年後'' 
|-
! !! [[所利都斯]] !! [[霍利斯]] !! 半 霍利斯 !! Decanummia !! Pentanummia !! Nummiae
|-
! 所利都斯
| 1 || 420 || 840 || 1680 || 3360 ||   16,800 
|-
! 霍利斯
| {{Fraction|1|420}} || 1 || 2 || 4 || 8 || 40
|-
! 半 霍利斯
| {{Fraction|1|840}} || {{Fraction|1|2}} || 1 || 2 || 4 || 20 
|-
! Decanummia
| {{Fraction|1|1680}} || {{Fraction|1|4}} || {{Fraction|1|2}} || 1 || 2 || 10
|-
! Pentanummia
| {{Fraction|1|3360}} || {{Fraction|1|8}} || {{Fraction|1|4}} || {{Fraction|1|2}} || 1 || 5 
|-
!Nummia
| {{Fraction|1|16,800 }} || {{Fraction|1|40}} || {{Fraction|1|20}} || {{Fraction|1|10}} || {{Fraction|1|5}} || 1 
|}

==貨幣文化==
*起先，古羅馬嗰貨幣係到[[:en:Juno (mythology)|Juno]] [[:en:Moneta|Moneta]]神廟鑄造嗰，今下西方語言裡頭嗰「錢」都係源自廟嗰名子''Moneta''，像英語嗰''money''、法語嗰''monnaie''。
*阿拉伯國家嗰貨幣名子[[第納爾]]（دينار）係[[德拿留斯]]嗰字源。
*古羅馬嗰貨幣嗰面值係搦羅馬數字寫嗰，佢俚同阿拉伯數字嗰對應係：
{| class="wikitable" style="text-align:center; width:80%;"
|-
! scope=col | '''I'''
! scope=col | '''II'''
! scope=col | '''III'''
! scope=col | '''IV'''
! scope=col | '''V'''
! scope=col | '''VI'''
! scope=col | '''VII'''
! scope=col | '''VIII'''
! scope=col | '''IX'''
! scope=col | '''X'''
! scope=col | '''L'''
! scope=col | '''C'''
! scope=col | '''M'''
|-
|1
|2
|3
|4
|5
|6
|7
|8
|9
|10
|50
|100
|1000
|-

|}
*古羅馬嗰貨幣嗰表面嗰字母縮寫嗰意思係：
{| class="wikitable" style="text-align:center; width:80%;"
|-
! 縮寫
| scope=col | '''AVG'''
| scope=col | '''AVGG'''
| scope=col | '''CAES'''
| scope=col | '''COS'''
| scope=col | '''D'''
| scope=col | '''F'''
| scope=col | '''FIL'''
| scope=col | '''IMP'''
| scope=col | '''PM'''
| scope=col | '''PP'''
| scope=col | '''SC'''
| scope=col | '''TRP'''
|-
! 正寫
| AVGVSTVS / AVGVSTA
| AVGVSTORVM
| CAESAR
| CONSVL
| DIVVS / DIVA
| FILIVS
| FILIA
| IMPERATOR
| PONTIFEX MAXIMVS
| PATER PATRIAE
| SENATVS CONSVLTO
| TRIBVNICIA POTESTATE
|-
! 譯文
| 皇、后
| 皇帝
| 皇
| 執政官
| 神
| 崽
| 女
| 大勝
| 大神祗官
| 國父
| 議院之令
| 宗族之力，逐年換新
|}

==別嗰條目==
{{Commons|Roman currency|古羅馬嗰貨幣}}
*[[江西嗰貨幣史]]

[[Category:古羅馬嗰貨幣]]

[[bs:Rimski novac]]
[[ca:Moneda romana]]
[[de:Römische Währung]]
[[en:Roman currency]]
[[es:Moneda en la Antigua Roma]]
[[fr:Monnaie romaine]]
[[ia:Moneta del Roma ancian]]
[[it:Monetazione romana]]
[[ka:ძველი რომის მონეტები]]
[[nl:Romeinse munteenheid]]
[[pl:System monetarny w cesarstwie rzymskim]]
[[pt:Moeda da Roma Antiga]]
[[ru:Монетная система Древнего Рима]]
