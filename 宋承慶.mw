'''宋承慶'''，（1522年—1547年）字道徵，號思南，[[明]]·[[南昌府]][[奉新縣]]人。佢係[[宋景]]嗰第三隻崽，[[宋應星]]嗰公公。佢娘係韓夫人。

宋承慶到1522年六月二十一號午時出世。佢一生勤奮好學，立志長遠。但命不長，1547年七月二十七號，26歲嗰宋承慶就過身嘍。

佢嗰頭隻老婆娶龍潭黃氏冇生隻崽，末後續嗰老婆係泥灣處士顧杖之女，生得一隻崽。

==立傳==
宋承慶嗰孫子宋應昇到1640年幫佢寫正《思南公傳》：
{{Cquote|
公諱承慶，字道征，號思南，行鳳六，庄靖公（宋景）三子也。邑稟生，娶龍潭黃氏，繼〔娶〕泥灣顧氏，生子一，諱國霖。〔公〕博學能文，不甘人下，志競進取，而為壽所限，無如何也。繼室顧孺人，乃建昌處士顧杖女。歸公逾年（1546）而生子，又逾年（1547），公遂見背，稱未亡人者四十年，百苦千辛，外御其侮，一心寸鐵，克成其孤。邑令閩清陳公、慈溪馮公烶，皆先後致禮敬焉，節上之學使者。迨萬曆末年（1589），孺人去世久，遺孤國霖亦且老而傳矣。乙卯（1615）之役，孫應昇、應星並得魁于鄉〔試〕，乃以情懇於督學胡公泰六，直指陳公中素，遂得題旌，給建坊銀三十兩以節。若彼乃蒙施若斯之艱也。茹茶嚙孽之想，為子孫者其可須臾忘那！}}

==墓銘==
1547年，宋和庆寫正《明故禀膳生员宋公道征行凤六墓铭》：
{{Cquote|
宋君諱承慶，字道征，行鳳六，為縣學廩膳生。曾祖諱宇昂，祖諱迪嘉，繼有厚德，鄉人世頌，偕以庄靖府君（宋景）之貴，贈吏部尚書。父諱景，字以賢，號南塘，由弘治乙丑（1505）進士，歷宮至兵部尚書兼都察院左都御史，贈太子少保、吏部尚書，謚庄靖。清廉傳著，蓋凜然一代之碩存也。母張氏封淑人，沒贈夫人。生母韓氏。昆弟四人：長兄太學生諱垂慶；次兄鄉進士諱介慶；四即余，名和慶，為邑庫生；第三則君也。〔君〕初娶河北黃氏，續娶泥灣顧氏，生男一，名國霖。君資稟秀異，文學優長，器度且宏偉，生平欲奮自拔，內外咸以遠大望焉，詎意年二十六卒爾。一朝棄世，遺嫂與孤，孤甫歲余，凄涼之極，凡見聞者罔不憶惜。況吾兄弟血氣相通，形影相隨，不可以一日相離者。而一旦以死生別去，其將何以為情耶！又況吾母幼而鞠育，長而教訓，及冠而望所成立，愛子之心無所不至，反以暮年而見壯子之喪，又將何以為情耶！至於吾嫂煢煢抱孤子（國霖）而號位於朝夕，情狀又何如其痛悼耶！悠悠蒼天，何奪吾兄之太速哉！
</br>嘗聞有德者必有壽，而壽之欠者，德或不足以章之，茲固理數之常也。乃若吾兄之喪，則值乎理數之變，在人者未嘗不定、在天者有不可信，吾兄之命也。蓋其立己也貞而固，其待人也寬而恕，其事親也孝，其處昆弟也和，其交朋友也信。弗視弗顧。若秋毫之不足以介意者，其輕非義之利也。而貪而慕，惟恐己之不逮者，其所好以善也。如怨如仇，惟恐身之或陷者，其所以遠惡也。強者不畏，弱者不欺，寒微者必賑，富貴者不趨，乃其卓然見定。而不依隨世之浮沉也。若夫沉潛于經史，通澈乎古今，而文章之所縱橫，又其穎異本于天成，而綽然其有餘才也。斯亦期頤錫之，亦其所宜者。胡為乎以二十六〔歲〕而告終耶？何兄之盛德而不少延於斯世，何天之神明而不少佑于兄哉！生順死安，兄困與造化而俱忘，而古今亦訣，余實抱憂戚于無涯矣。今歲（1547）孟春遭先君（宋景）之薨，兄弟相向而哭，痛劬勞之莫報，而依情之無地也。孰知吾兄以康強之年又遭去吾而長逝平！嗚呼，一周（一年）之內，以春月哭吾父，七月而哭吾兄，天之厄人也何甚，人之遭變也何慘哉！
</br>人生百歲能有幾何，所遭若此，困亦甚矣。然吾猶安然以生，而深若有心於人世者，何哉？蓋上而吾母，非吾孰事？下而吾兄之遺孤，非吾孰撫？喪兄之後，吾之所以且言、且行、且飲、且食，而不為哀痛所傷者，蓋亦為此而已矣。設而有知，請瞑目少憾，以待後世之昌焉。君生於嘉靖元年壬午（1522）六月二十一日午時，沒于嘉靖二十六年丁未（1547）七月甘七日辰時。隨擇于丁末年十月初二日卯時，葬君于戴家邊乾山巽向，誠百世之藏也。余是以志君之墓，以寄骨肉之愛于百世雲。銘日：「天地正氣，雜然賦形。吾兄之生，更稟其精。何天不轂，文星隕促。淵年稱短，兄歉其六。自變而觀，天地一瞬。人生朝露，孰無反本。聰明正直，沒而無愧。夭壽在天，人實何計。兄有積餘，吾與兄理。兄有書帙，吾教兄子。天豈夢夢，監之在空。兄生有德，兄后必隆。藏兄佳城，山明水清。含笑斯土，何怨不平。」
</br>嘉靖二十六年丁未歲十月，弟和慶立。}}

==別嗰條目==
*[[宋應星家族]]

[[Category:奉新人]]
