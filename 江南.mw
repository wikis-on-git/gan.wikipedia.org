'''江南'''係一隻地理名詞。箇裡頭嗰「江」係話[[長江]]，「南」係話[[南|南方]]，佢嗰字面嗰意思就係「長江之南」。 

==史料記載==
===上古===
「江南」箇隻詞到歷史文獻裡頭最早係出現到[[漢代]]寫正嗰《史記》嗰「五帝本紀」，許裡頭話：「舜……年六十一代堯踐帝位。踐帝位三十九年，南巡狩，崩於蒼梧之野。葬於江南九疑，是為零陵」。箇裡嗰「江南」就係話「長江之南」，「九疑」係今下[[江西]]、[[湖南]]界上嗰[[九嶷山]]。

《史記》嗰《秦本紀》接得話：「秦昭襄王三十年，蜀守若伐楚，取巫郡，及江南為黔中郡。」箇裡嗰「江南」係話許時間[[楚國]]嗰地盤。末後，佢嗰《貨殖列傳》又話：「衡山、九江、江南豫章、長沙，是南楚也」、「江南卑濕、丈夫早夭。」箇話嗰就係漢代設立嗰[[豫章郡]]、[[長沙郡]]箇滴子地方。佢嗰《貨殖列傳》哈話：「江南、泗上不足以待越矣。」箇話嗰就系、係[[楚國]]國境北首嗰[[洪州]]、[[饒州]]。

晏滴子寫正嗰《後漢書》嗰《劉表傳》話：「江南宗賊大盛……唯江夏賊張莊、陳坐擁兵據襄陽城，表使越與龐季往譬之，及降。江南悉平。」箇話嗰係今下湖北嗰襄陽許塊子地方。王逸嗰《楚辞章句》裡頭話：「襄王遷屈原於江南，在江湘之間。」故係，上頭嗰箇滴子[[漢代]]史籍都表明，許時間嗰江南應該係今下嗰[[江西]]、[[湖南]]、[[湖北]]箇滴子地方。 

===中古===
[[File:江南道.jpg|thumb|200px|[[唐朝]]嗰[[江南道]]嗰範圍圖]]
《裴註三國志》嗰卷七話：「以功加拜伏波將軍，甚得江淮間歡心，於是有吞滅江南之志。」箇隻「江南」係話三國裡頭嗰[[東吳]]。南北朝時間嗰「江南」嗰定義，像《舊唐書》嗰卷45話係「江南則以巾褐裙襦，北朝則雜以戎夷之製。」箇時間整隻[[南朝]]都係「江南」嗰地界。 

末後到嘍[[唐朝]]，中國拕分做十「道」，[[江南道]]係裡頭嗰一道。佢東起東海，西到川蜀，長江以南嗰地方都完個嗰歸佢管，箇就搦漢朝以降嗰地理概念明確化嘍。但因為佢管嗰面積大傷嘍，故係到733年，江南道拕分做[[江南東道]]、[[江南西道]]、[[黔中道]]箇三隻道。 「江南東道」係蘇南、浙江、福建箇滴子地方。 「江南西道」係江西、皖南、鄂南、湘東箇滴子地方，箇也係今下[[贛語]]嗰主要通行區。 

唐朝人到詩作裡頭也話明哩「江南」具體嗰地理概念。像，張鷟嗰《朝野僉載》嗰卷三話:「浮休子曾於江南[[洪州]]停數日，遂聞土人何婆善琵琶卜，與同行郭司法質焉。」白居易拕貶所[[江州]]嗰時間，寫得《江南謫居十韻》、《南湖早春》箇滴子作品，佢話:「不道江南春不好，年年衰病減心情。」李白嗰《贈別舍人弟台卿之江南》也話:「因為洞庭葉，飄落之瀟湘。」故係箇時間嗰「江南」話嗰係江西、湖南箇滴子地方。

===近古===
[[File:江南路.jpg|thumb|200px|[[宋朝]]嗰[[江南路]]嗰範圍圖]]

末後到嘍宋朝，江南東、西兩道承繼到「江南」嗰名子，拕改做「[[江南東路]]」、「[[江南西路]]」。箇時間嗰東、西江南係今下嗰江蘇、安徽、江西箇滴子地方。 

呷箇之後，「江南」箇隻名子一下子拕作興起來。像： 
*「江南三大糧倉」，佢俚係[[南昌]]嗰[[豫章倉]]、[[釣磯倉]]、[[錢壙倉]]。 [http://culture.people.com.cn/BIG5/40479/40482/9030600.html][http://www.lstrip.com/bbs/dispbbs.asp?boardid=33&ID=8881] 
*「江南第一仙峰」，佢係[[上饒]]嗰[[三清山]]。 [http://news.163.com/41105/8/14DMN2NR0001124N.html] 
*「江南第一坊」，佢係[[進賢]]嗰[[陳氏牌坊]]。
*「江南三大名樓」，佢俚係[[南昌]]嗰[[滕王閣]]、[[長沙]]嗰[[岳陽樓]]、[[武漢]]嗰[[黃鶴樓]]。 
*「江南三大名山」，佢俚係[[九江]]嗰[[廬山]]、[[萍鄉]]嗰[[武功山]]、衡陽（[[湖南]]）嗰衡山。 
*《[[江南都市報]]》

==「江南」同嘚「江東」==
箇下子，蠻多人都覺得「江南」話嗰係[[江蘇|蘇]][[浙江|浙]]一帶，但箇滴子地方早以都係叫「江東」。西楚霸王項羽係江淮人氏，故係後人話「至今思項羽，不肯過[[江東]]」。《史記·貨殖列傳》也話:「夫吳自闔閭、春申、王濞三人招致天下之喜遊子弟，東有海鹽之饒，章山之銅，三江五湖之利，亦[[江東]]一都會也。」 

除吥「江東」，蘇浙一帶早以哈拕叫做「江外」、「江左」。李白流落[[南京|金陵]]宣城嗰時間，寫得《江南春懷》，裡頭話:「天涯失鄉路，[[江外]]老華髮。」[[杭州]]人羅隱嗰自號係「[[江東]]生」，後人羅威作興佢嗰詩作，就叫自簡嗰詩集係《偷[[江東]]集》。 

[[Category:地理]]

[[ca:Jiangnan]]
[[cs:Ťiang-nan]]
[[de:Jiangnan]]
[[en:Jiangnan]]
[[fr:Jiangnan]]
[[id:Jiangnan]]
[[no:Jiangnan]]
[[ru:Цзяннань]]
[[wuu:江南]]
[[zh:江南]]
[[zh-yue:江南]]
